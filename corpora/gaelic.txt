 Anns a' bhliadhna 80 A. D. bha uachdaran Ròmanach a' riaghladh ceann
 a deas Bhreatainn dom b' ainm Agricola, a smaoinich air an eilean gu
 h-iomlan a thoirt fo chìs do na Ròmanaich. Leis an rùn sin chuir e
 air a' bhliadhna ud aghaidh gu tuath air ceann an airm. Bha sin 135
 bliadhna an dèidh dhaibh sealbh a ghabhail air ceann a deas an
 eilein. Ghabh e air adhart le cruaidh iomairt, gus an ceann thrì
 bliadhna,(trì campachaidhean mar a theireadh iadsan), an do
 cheannsaich e an tìr gu iomall a deas ann an àite den dùthaich ris an
 abrar a-nis a' Ghàidhealtachd. 'S e sin an t-àite as cuinge den
 eilean gu h-iomlan. Chan eil ach 35 mìle eadar ceann na Friù agus
 taobh Abhainn Chluaidh. Thog Agricola sreath dhaingnichean bho mhuir
 gu muir an siud anns am bheil mu 36 mìle air fad mar chrìoch eadar
 roinn na Ròimhe agus Tìr nan Cailleannach no Caledonia mar a bh' aca
 oirre. Ghoirteadh Gàradh Antoninus ris, oir b'e siud ainm an Ìmpire a
 bh' ann nuair a thogadh e. Bha e fichead troigh air àirde, 's ceithir
 troighean fichead air tiughad, 's dìg leathann, dhomhainn, air a
 cladhach ri a aghaidh. Bha rathad leathann airson nan saighdearan a'
 ruith air a thaobh deas bho cheann gu ceann; 's bha daingnichean air
 an togail o cheann gu ceann dheth, an uidhe dhà mhìle bho chèile. Cha
 robh siud a' cumail muinntir nam beann bho bhith an-dràsta 's
 a-rithist a' toirt ionnsaigh air a' bhalla, 's orra-san a bha ga
 dhìon.  Nuair a thachair mòirneasachd ann an Lodaidh an Ear (Lodainn
 an Ear), o chionn 350 muillean bhliadhna, bha a' phàirt de Rùsg na
 Talmhainn air am bheil Bhreatainn suidhichte faisg air Crios na
 Cruinne agus bha e na roinn de proto-Tir-Mòr a tha aithnichte dhuinn
 leis an ainm Pangaea. Tro linntean fada chaidh co-ghluasad eadar
 roinnean den rùsg, aithnichte dhuinn mar clàran thìr-mòr, agus
 thachair sgleog leis tìr-mòr Gondwana.

Cha tàinig na pàirtean mu thuath agus mu dheas na Breatainn teannta,
no còmhla, gu 75 muillean bliadhnan roimh toiseach na Bholcanas ann an
Lodaidh an Ear. Bha Alba agus pàirt de cheann a tuath na Sasainn nam
pàirt de thìr-mòr Laurentian ro -làimh, far an robh Aimearaga mu
Thuath agus a’ Ghraonlainn. Aig a h-aon àm, bha an dara leth de 'n
Bhreatainn torr nas fhada (mu 40° de domhainn leud) do 'n dheas, faisg
air Afraga agus Aimearaga mu Dheas ann an tìr-mòr de Gondwana.

S e cànan eachdraidheil do chuid mhòr de dh'Alba a th' anns a'
Ghàidhlig agus is ann air na seann Ghàidheal, air an tug na Ròmanaich
"Scotti" san Laideann, a chaidh Alba ainmeachadh mar "Scotia" no
"Scotland" anns a' chànan Ghallta. Chan eilear cinnteach air dè cho
fada 's a tha eachdraidh na Gàidhlig ann am Breatainn a tuath ach tha
fianais ann bho ainmean-àite gun tàinig luchd-àiteachaidh Gàidhealach
gu math tràth agus ann am mòr-àireamh do na Rannaibh ann an
Gall-Ghàidhealaibh mus robh rìoghachd Dhál Riata air a stèidheachadh
timcheall 500 AD. [6]

Tha a’ Ghàidhlig air a bhith ga bruidhinn ann an Alba fad còrr is 1500
bliadhna, bhon a thugar a-nall à Èirinn i le na fògarraich a thathaich
ann an Dail Riata, mòr-thir cuimseach far a bheil Earra-Ghàidheal
an-diugh. Bhon toiseach seo, sgaoil a’ Ghàidhlig a-mach tron mhòr
chuid dhen dùthaich agus gu Innse Gall, a gabhail àite nan Cruithneach
agus nan treubhan Ceilteach eile a bha san tìr. Cha do dh’fhuirich
taobh a-muigh "Alba Ghàidhealach" seo ach a-mhàin Gallaibh, fìor earra
dheas na dùthcha, agus na h-eileanan aig tuath. Le sin, feumaidh gun
deach a’ Ghàidhlig a bhruidhinn, sa mhòr-chuid na dùthcha agus tha i
air dìleab fhàgail ann an ainmean-àite na dùthcha.

Le stèidheachadh Rìoghachd Dhál Riata mu àm na 4mh linne, agus e a'
dèanamh ceangail eadar an seann roinn de dh'Ulaidh ann an taobh a
tuath na h-Éireann agus taobh siar na h-Alba, dh' fhàs cumhachd agus
sgaoil na Gàidhlig agus bha buaidh mhòr aig an eaglais Ghaidhealaich
air a' chànan, agus i a' sineadh a-mach tarsainn air Breatainn a
tuath. Tha dearbhadh ainmean-àite a' sealltainn gun robh a' Ghàidhlig
ga bruidhinn anns na Gall-Ghaidhealaibh mun 5mh no 6mh linn. An dèidh
greis ghabh a' Ghàidhlig àite cànan nan Cruithneach gu tuath an Uisge
For agus cho fadalach ris an 15mh linn, b' e Scottis an t-ainm a bha
orra anns a' Bheurla.

San naoidheamh linn às dèidh bhreith Chrìosda, bha ceannard nan
Gàidheal, Coinneach MacAilpein air na Cruithnich agus na Gàidheil a
thoirt còmhla agus bha e mar a’ chiad riaghladair air Alba, mòr-raon a
bha a’ gabhail a-steach a’ mhòr-chuid de dh’ Alba tuath air
aibhnichean Fhurtha agus Chluaidh. Chun an latha an-diugh cleachdar an
t-ainm Alba airson na dùthcha air fad.  Bha a’ Ghàidhlig aig a h-àrd
ìre san 11mh linn. Ach nuair a phòs Máel Coluim III (Maol-Chaluim
Ceann Mòr) Margaret ann an 1071, b’ i a’ Bheurla cànan a chùirt, agus
thòisich crìonadh na Gàidhlig bhon sin. Bha cùisean air an dèanamh nas
miosa leis a’ gheur-leanmhainn a rinneadh air a Ghàidhlig, le
mì-leasan malairteach agus le daoine a’ tighinn a-staigh as ùr. Tha e
coltach ge-tà gun robh an sluagh fhathast a' bruidhinn na Gàidhlig gu
1400.

Mun àm seo, thòisich an cànan a' fàs diofraichte bho Ghàidhlig na
h-Èireann.

Thòisich a' Ghàidhlig a' crìonadh air tìr-mhór na h-Alba mu thoiseach na 13mh linn agus leis a-seo thòisich i a bhith a' call a h-inbhe mar chànan nàiseanta. Mu thoiseach na 15mh linn bha sgeul air tighinn Mì rùn mòr nan Gall agus cò-strì eadar na h-Albannaich Ghàidhealach agus na h-Albannaich Gallda. Ged a bhàsaich a' Ghàidhlig anns a' chuid as motha den Ghalldachd bha i fhathast ga bruidhinn ann am pàirtean mar Charraig agus na Ghall-Gaidhealaibh cho fadalach ris an 18mh linn.

Anns na bliadhnaichean moch anns an 16mh linn, dh' atharraich na Goill ainm na Gàidhlig bho Scottis gu "Erse" (agus sin a' ciallachadh Èireannach). Chleachdadh "Scottis" bhon uair sin mar ainm airson buidheann de dhual-chainntean a dh' fhàs bho Bheurla Meadhan Aoisean (Middle English) a bha ga bruidhinn am broinn Rìoghachd na h-Alba). Chruthaich sin sgaradh eadar na daoine ann an Alba aig an àm agus chunnacas na Gàidheil mar sluagh chèin.


Sgùrr Alasdair, a' bheinn as àirde san Eilean Sgitheanach. Tha iomadh
benn anns an Alba ainm Gaidhlig.  Chrìon an cànan gu mòr le sgiùrsadh
nan Gaidheal an dèidh Blàr Chuil Lodair an 1746. Air sgàth 's gun do
dh' fhàs na Cinn Cinnidh nan uachdarain às dèidh Blàir Chuil Lodair,
dh' fhàs sgaradh eadar na daoine agus na h-uaislean. Bha na uaislean
a' measgachadh le muinntir an Deas, a' bruidhinn Beurla agus ghabh iad
thairis cleachdaidhean Gallda. Mar sin chaidh iad an ceangail ri
muinntir na Gàidhealtachd a dh'fhàs bochd. Chuir an Scottish Society
for the Propagation of Christian Knowledge (SSPCK) sgoiltean air a'
Ghàidhealtachd gus cur às do cleachdaidhean Gàidhealach agus cànan nan
Gàidheal. Bha iad den bheachd gun robh sin a' dèanamh math do muinntir
na Gàidhealtachd. Bhon sin bha droch inbhe aig a' Ghàidhlig, oir cha
robh ach na daoine bochda ga bruidhinn, agus na daoine cumhachdail a'
bruidhinn na Beurla. San 19mh linn bha àireamh nan daoine agus le sin
an luchd-labhairt a' crìonadh gu luath air sgàth Fuadaichean na
Gaidhealtachd.

B’ e cùnntas-sluaigh 1891 a’ chiad fhear a chunnt àireamh
luchd-bruidhinn na Gàidhlig, agus chaidh 210,000 a clàradh ann an Alba
aig an àm sin. Ach bha imrich air falbh bhon Ghàidhealtachd, foghlam
sa Bheurla agus buaidh nam meadhanan Ghallda a’ ciallachadh gun robh
a’ Ghàidhlig a’ sìor chrìonadh tron fhicheadamh linn. Sa
chunntas-sluaigh ann an 1991, cha robh ach 65,000 air an clàradh mar
luchd-bruidhinn na Gàidhlig, an treas cuid de na bha ann ceud bliadhna
ma bu tràithe.

Cultar
Faic cuideachd Bàird Ghàidhlig, Seachd, Ealain, Ceòl Gàidhlig

Tha beul-aithris agus dualchas litreachais làidir aig a' Ghàidhlig
agus i air a cleachdadh mar chànan nam bàrd fad linntean. Tha ceòl
tradaiseanta Gàidhealach air fàs nas coileanta bho na 60an, agus tha
barrachd is barrachd phàrantan a' togail an cuid cloinne tro mheadhan
na Gàidhlig.

Na Meadhanan Tha stèisean Gàidhlig aig a' BhBC, a sgaoileas cuideachd
còmhla ris a' Ghàidhlig Èireannach Raidió na Gaeltachta. Tha prògraman
Gàidhlig air an telebhisean air an sgaoileadh leis a' BhBC cuideachd,
aig a bheil fo-thiotalan Beurla. Nì STV (pàirt Albannach aig ITV) cuid
prògraman Gàidhlig air a shon fhèin agus don BhBC. Tha e comasach do
dhaoine le Freeview TeleG fhaighinn, a sgaoileas fad uair a thìde gach
feasgar.

Thòisich seanail ùr digiteach, BBC Alba, air 19 An t-Sultain 2008, a
tha ri fhaicinn tro Sky agus Freesat. 'S e co-obrachadh eadar BBC
Scotland agus MG Alba a th' ann. Tha MG Alba na iomairt ùr air
maoineachadh le Riaghaltas na h-Alba gus sgaoileadh Gàidhlig a
bhrosnachadh.

Cànan Fuaimneachadh Fuaimreagan Tha an t-stràc throm aig fuaimreagan
na Gàidhlig, leis na litrichean à, è, ì, ò, ù. Tha an t-stràc gheur
air uairibh air fhaicinn ann an sgrìobhaidhean, le é agus ó
comharraichte, ach am bitheantas, tha stràc throm aig a h-uile
fuaimreag.Tha dualchas Ceilteach aig a' chuid as motha de dh'fhacail
Ghàidhlig. Ach tha mòran fhacal sa chànan bho chainntean eile ris an
canar "facail iasadachd". Tha mòran dhiubh a' tighinn bho Laideann
(muinntir, Didòmhnaich), seann Ghreugais le buaidh mhòr air an roinn
diadhaidh (eaglais, Bìoball bho Ekklesia is Biblos), Lochlannais
(eilean, sgèir), Eabhra (Sàbaid, Aba) agus Beurla Gallda (briogais,
aidh).

Tha dìth sgioblachaidh air an aiste seo.  Tha dìth sgioblachaidh air
an aiste seo. Feumaidh a dheasachadh gus an gèill e ri ìre iùthaidh as
àirde. As dèidh dha leasachadh, faodaidh sibh an teachdaireachd seo a
chur air imrich.

Tha oidhirpean ann an cànan ùrachadh tro cruthachadh nua-fhacail a'
bheanas ri adhartasan agus atharrachaichean a-rèir teicneòlais agus
cùisean eile co-cheangailte ri beatha an latha an-diugh. Ach 's tric a
thèid am facal Beurla a ghabhail agus a chur ann an litreachadh na
Gàidhlig; mar eisimpleir Telebhisean bho Television ('s e
"cian-dealbh" ainm eile sa Ghàidhlig air a shon nach eil cho cumanta),
coimpiùtar bho computer (ainmean eile nach tèid cleachdadh:
aireamhadair, bocsa-fiosa). Leis na gnìomhairean, mar eisimpleir, is
tric a thèid facail na Beurla a chleachdadh le deireadh Gàidhlig
(-eadh, no an Leòdhas, -igeadh) mar eisimpleir; "Tha mi a'
watcheadh/watchigeadh an telly" (an àite "Tha mi a' coimhead air a'
chian-dhealbh").

A' dol san cùrsa eile, tha buaidh air a bhith aig a' Ghàidhlig air a'
Bheurla Ghallda agus Beurla gu ìre, gu h-àraidh Beurla na h-Alba. Tha
facail iasadach bhon Ghàidhlig gus na cànananan seo mar : whisky
(uisge), slogan (sluagh-ghairm), brogue (bròg), agus clan (clann), ben
(beinn), glen (gleann) agus loch.Chanar àiteachas ris a' gnìomhachas a
tha ann am fàs barra air talamh. Chanar talamh-àiteachais ri fearann a
tha freagarach ri fàs barra. Is fàs bìdh am prìomh chuimse aig
àiteachas.

Tha àiteachas na bhunait do iomadh feumalachdan caochlaideach, an dà chuid biadh agus eu-biadh. Tha toraidhean eu-biadhachd coltach ri cotan, diut agus rubair, ana-cudromach an cuid tiribh, ach ann an Alba tha prìomhachas aig biadh agus chan eil mòran luach anns na toraidhean eu-biadhachd, coltach ri cloimhe agus bian no seiche. Tha àiteachas eu-coltach ri gnìomhachasan eile ann an iomadh dòigh. Tha gnìomhacasan seirbhis a' cruthachadh thoraidhean nach eil riatanach ri beatha. Nì carbadan agus àirneis beatha nas comhfhurtail, ach faodaidh daoine a bhi beò às an aonais. Chan urrainn dhuinn a bhi beò as aonais biadh. Is ann mar sin a tha àiteachas an gnìomhachas a bu chudthromaiche air feadh an t-saoghail agus tha e a' tarraing an uimhir riaghaltasan dha fhèin. Is gann gu bheil dùthaich san t-saoghal às aonais ministireachd airson àiteachas, ged a bhitheas gach gnìomhachas eile a' tighinn còmhla fo aire aon mhinistearachd a-mhàin.

Àiteachas agus Croitearachd[deasaich | deasaich an tùs]
Tha àiteachas na phàirt cudthromach de chroitearachd air taobh Sear na Gaidhealtachd, mar eisimpleir anns an Eilean Ghoirid, far a bheil croitean cho mòr ri 30 acair a' geilleadh cruithneach, eorna agus coirce ceart cho math 's a tha na tuathanasan air machair Siorramachd Naruinn beagan miltean dhan ear.

Chan eil mòran àitcheachas-croitearachd a' dol air taobh siar na dùthcha anns an latha an diugh, far a bheil an aimsir nas fliuch nan taobh Sear agus nas fliuch an diugh na bha e o chionn fichead bliadhna. A dh'aoindeoin sin, tha gairnealachd-croitearachd air tilleadh ris an Eilean Sgitheanach,Ratharsair agus Loch Aillse rè an deichead a chaidh, agus Comunn/Companaidh Coimhearsnachd ga co-ordanadh agus ga bhrosnachadh.

Ged nach eil mòran chroitearan ri àiteachas anns an latha an diugh, is
fheudar dhuinn aithneachadh gu bheil àiteachas riatanach do
chroitearachd. Às aonais àiteachas cha b' urrainn do chroitearan a
bheathaich an spreidh aca tron gheamhradh. Bha croitearan ri àiteachas
air feadh nan sgirean croitearachd sìos ri na 1970an, is e
ghiulan-bhathair saor, còmhla leis na beanntan-bhidhe a dh'èirich san
roinn Eòrpa aig deireadh na 1970an a chuir às àiteachas-croitearachd
air an taobh siar aig a' cheann thall, o chionn 's gun do dh'fhàs e
nas saoire biadh-sprèidh a cheannach a-steach o sgìrean eile le aimsir
agus fearann nas fhearr na bha e a bhith ga fàs aig an taigh. Tha
cothrom (an 2008) gun tig a' chuibhle mun chuairt anns na beagan
bliadhnachan a roimhainn.

Is e modh aiteachais a tha ann an croitearachd. Is e gnìomh croitear a
tha ann an croitearachd. Is croitear fear, neo té a sheilbheas
gabhaltas croite. Is e a tha ann an croit mion-tuathanas a thathas
seilbhichte fo gabhaltas croitearachd, nòs gabhaltais a tha dìonta
anns an lagh. Is e am bun-phrionnsabal den modh ghabhaltais seo gu
bheil an gabhaltas fhéin ann an seilbh an tí a phàigheas an
màl. Faodaidh don ghabhaltach (am fear a phàigheas an mal) a thoir neo
reic a ghabhaltas ri treas tì mar a thogras e. Aig a cheann thall tha
coireachan an gabhaltach anns an suidheachadh seo a' fàgail
"tighearna" le oighreachd a tha fo an nos gabhaltas seo as aonais
uidhe anns an fhearainn air barrachd an mal airson cleachdadh an
fhearainn. Tha seo gu tur eu-coltach ri gabhaltasan airson
tuathanasaibh àbhaisteach, nach ruith ach rè cumhnant-ghabhaltais, mar
is tric de fichead bliadhna. Aig deireadh an teirm faodaidh don
oighreachd a dh'aontaich gabhaltas eile neo faodaidh do tighearna an
oighreachd a ghabhail an tuathanas thairis a fhèin, ma bhitheas na
gabhaltasan gu lèir air an oighreachd a tighinn gu ceann còmhla
bithidh cumhachd aig an tighearna a fhuadaich na tuathanaich far an
oighreachd agus toirt am fearann gu lèir na làimh fhèin, mar a
thachair 's an Lodaidh air oighreachd Hopetoun, faisg air Loch Iubhar
anns a' bhliadhna 2008. Tha gabhaltas croitearachd, a' cuir bacadh air
an leithid seo de fuadaich.

Susbaint [falaich] 1 Tùsan Gabhaltas Croitearachd 2 Na Sgìrean agus
Siorrachdan Croitearachd 3 Àiteachas Croitearachd 4 Faic cuideachd 5
Ceanglaichean a-mach Tùsan Gabhaltas Croitearachd[deasaich | deasaich
an tùs] Ged a bhios mòran daoine a' cumail a-mach gu bheil gabhaltas
croitearachd sònraichte ri na sgìrean croitearachd a-mhàin, chan eil
sin buileach fìor. Is e a tha ann an gabhaltas croitearachd ach nòs
gabhaltais ro-aithnichte an lagh na h-Alba fo an t-ainm "kindly
tenancy" (gabhaltas coibhneil), roimhe meadhan an naoidheamh linn
deug, bha am modh gabhaltas seo measaichte a bhith seann fhasanta agus
cha do mhair e ach an Siorrachd Dùn Fris. Nuair a dh'aontaich an
Riaghaltas a sheasamh còirichean nan Croitearan an lùib sgrùdadh a'
Choimisean Napier ann an 1884 agus stèidheachadh Achd na Croitearachd
(1886), lorg iad samhail airson "gabhaltas croitearachd" anns an
gabhaltas coibhneil. Leis an inneal seo, sheachnaich an riaghaltas an
rèitich a chaidh air dèanamh ann an Èirinn 's an comh-aimsir, far an
d'fhuair na mion-tuathanaich Èireannach ceart am fearann a bha iad ag
àiteachadh a cheannachd.

Tha gach croit clàraichte agus tha am màl a phàigheas an croitear air
a rèitich bho àm gu àm le Cùirt an Fhearainn. Chan urrainn do chroit a
bhith nas motha na 30 acairean 'san fharsaingeachd (is chan eil e gu
diofair dé am màl a th' oirre), air neo chan urrainn dhan mhàl a bhith
nas àirde na £30 gach bliadhna (is chan eil e gu diofair dé cho mór 's
a tha e).

Na Sgìrean agus Siorrachdan Croitearachd[deasaich | deasaich an tùs]
Tha "sgìrean croitearachd" sgapte air feadh sia Siorramaich, ris an
chanar na Siorrachdan Croitearachd. Is iad: Siorramachd
Earra-Ghàidheal, Siorrachd Inbhir Nis, Siorrachd Rois, Cataibh,
Gallaibh, Sealltainn. Ach airson Sealltainn tha na siorramachdan seo
gu lèir ann an Gàidhealtachd na h-Alba. Chan eil ach da shiorrachd 's
a' Ghaidhealtachd nach eil 's na siorrachdan croitearachd- Peairt agus
Obar Dheathain, Da shiorrachd air iomall ear-deas na Gaidhealtachd, a
bha a' gabhail a-steach roinn Gaidhealtachd agus roinn Galltachd.

'S e Leabhar-eòlais, Cuairt Leabhar neo Leabhar mòr-eòlais leabhar
fa-leth neo leabhar ioma-ròil, a tha lìonta le gearr-aistean mu iomadh
cuspairean. Is amas gach cuairt-leabhar a chruinneaich am
farsuinneachd de eòlas aig Mac an Duine.

Nochd an coinceap de'n Chuairt Leabhar anns an Fhraing, an dà chuid,
mar toradh don "Soillseadh" agus don "Chara-Mhuiltean Fhrangach" de
1789. Bha feallsanaich coltach ri Voltaire de'n bheachd gu robh
freagairtean ri uile ceist aig Mac an Duine ri lorg anns na
saidheansan nàdurra, air barrachd bha iadsan a' creidsinn gu robh
eòlaich an latha air gabhail greim air nàdur an dùil gu lèir. B' e
amas na an "Encyclopédie" a chaidh an clò ann an 1799, agus a bha
maoinichte le Riaghaltas na Frainge a bhith na cuairt-leabhair a
sheasadh anns an ionad a bha aig a' Bhìobuill a roimhe sin:
Leabhar-Mòr de fhirinn an dùil.



Àiteachas Croitearachd[deasaich | deasaich an tùs]
Tha buaidh aig nàdur na tìre agus meud nan croitean air àiteachas croitearachd. B'e àiteachas measgaichte a bha ann o thus, ach 'san latha an diugh is glè bheag de pòr a chuireas croitearan ach siud 's an seo.

Faic cuideachd[deasaich | deasaich an tùs]
Coimisean Napier
Coimisean na Croitearachd
Caidreachas Croitearachd na h-Alba
Ceanglaichean a-mach[deasaich | deasaich an tùs]
Caidreachas Croitearachd na h-Alba ... duilleagan Gàidhlig
AmBaile: Croitearachd


Is e a tha ann an Ailtire, fear (neo té) a dhealbhas togalaichean. Chanar Ailtireachd ris an saor seo, agus measar anns an latha an diugh gur e ealdhain (proifeasan) a tha ann. Tha an stoidhle ailtire dìonta ann an lagh na h-Alba agus iomadh dùthchannan eile. Tha sin ri ràdh, nach faod neach sam bith a chumail a-mach gur e ailtire a tha ann mur eil e na bhall de comann ailtireachd proifeiseanta na tìre. Feumaidh do ailtirean a chumail ri riaghailtean proifeiseanta anns an obair acasan, an da chuid, a dhìon muinntir na dùthcha bho dhroch ailtireachd agus a dhìon deagh ainm na h-ealdhain.

Tha eachdraidh na proifeasan seo ann an Eòrpa a' dol air ais ris na meadhan aoisean. B' e iadsan a ghin proifeasan na h-ailtireachd, mar a chì sinn i an diugh, na maighstir-clachairean a bha os cionn togail de Arosaibh (àrd-eaglaisean) eadar an 11mh cheud agus an t-Ath-Leasachadh anns an 16mh linn.

Ged a tha ailtirean air a bhith ri dealbhachadh togalaichean cudthromach os cionn ceudan nan bliadhna, chan ann gu tric a bhiodh iad a dealbhachadh taigheadas prìobhaideach ach airson daoine air leth bheartach. Is ann mar sin (ann an Alba mar eisimpleir), chithear seann taighean-mòra nan uachdaran a chaidh air dealbhachadh a rèir stoidhlean, a bha fasanta 'san latha air feadh na h-Eòrpa, ach far a bheil taighean co-aimsireil nan daoine cumanta fhathast maireannach lorgar gu bheil na taighean beag seo a' leantainn cruth cumanta na sgìre. Mar is tric tha na stoidhlean ionadail seo a' comharrachadh, chan ann a-mhàin linn an togail ach an stuth togail a bha so-gheibhte gu saor anns an sgìre aig an àm.

Is e a tha ann an teicneòlas an àlach de sgilean agus fiosrachadh a tha sònraichte ri cruthachadh goireasan de gach seòrsa.

Aithnichear anns an latha an diugh trì inbhe de teicneòlas: Teicneòlasan Ìosail, Teicneòlasan Meadhanach agus Ard Teicneòlasan.

Mar sin tha teicneòlas (ged nach eil e ach aig ìre ìosal) an dèanamh bogha agus saighead le ceann cloiche. Feumaidh muinntir a' chiad dhomhainn a bhi faiceallach co-dhiù nuair a bhios iad a' measadh teicneòlasan simplidh - oir ged nach eil na teicneòlasan fa-leth seo stèidhichte air saidheans mar a bhiodh sinn ga tuigsinn, tha eòlas agus sàr-sgilean aig tùsanach air bith a tha comasach a dhèanamh faobhar-ghearraidh a spealg cloiche.

Thoisich sàr-eòlaich a dh'aithnich seo rè na beagan bliadhnaichean a chaidh, bu sònraichte an Canada, far a bheil 's an latha an diugh colaiste neo dha a' tairgse cùrsaichean an "teicneòlasan tùsanaich" air toiseach a dh'aithneach.

Tuigear, bho na facail as àirde, gu bheil roinn de teicneòlas sònraichte ri gach roinn gnìomhachais. Nas àirde a bhios inbhe de teicneòlais, nas eagnaidh a bhios na rudan dèanta leis na teicneòlaich.

Tha obraichean (neo innealan) mar "rathad-iarainn" nam deagh eisimpleir den dòigh a tha teicneòlas fa-leth sònraichte ri gach seòrsa muileann, agus tha diofar seòrsaichean rathad-iarrainn a' crochadh air teicneòlasan aig ireaibh eadar-dhealaichte. Anns an 17mh Linn, cha deach cleachdadh air gadaibh iarrainn ach air maidibh fiodha.

Glèidhear na carbadan air na gadaibh leis na slisean agus sin a h-aon prionnsabal a tha cleachdta 'san lath an diugh ged is a tha "An teicneòlas air gluasad ar adhart gus an aite cuibhlean fiodh a ruithe aig 2mph air gadaibh fiodh, chì sinn trèanaichean sar-luatha le cuibhlean stàilinn a ruith aig 300 mìle san ur air gadaibh stàilinn.

Is ann an innleadaireachd am proifeasan a chuireas saidheans-nadurra an gniomh a chruthaich goireasan freagaireach ri feumalachdan dhaoine. Canar innleadair, neach-innlichidh neo (an Eireann) Innealtoir riu a tha a' sas ann.

Is e freumh-fhacal de innleadair innlich, gniomhara a tha a' ciallachadh a bhi cruthachadh rudan as ur. Tha seo an co-mheas leis an fhacal Eireannach Innealtoir a tha steidhichte air an fhacal "inneal".

A dh'aindeoin sin, Is e obair nan innleadair (neo na nInnealtoiri) a bhith ri dhealbhadh agus ri dhèanamh innlean agus/neo obraichean ùr a fhreagaireas ri feum an latha. Tha bunachar na proifeasan a' dol ar ais ri linn nan righ, nuair a bha "innleadair" na h-oifigear arm le eolas a thogail obraichean dionaidh agus ionnsaigh (meinichean mar eisimplir), comhla le innealan chogaidh- muilnean fudair is an leithid. Mu deireadh an 18mh linn chruthaich Iain Smeaton, an ceann iar na Sasainn, an stoidhle "Civilian Engineer", airson a fhein agus esan a' tairgse seirbhisean teicniuil, steidhichte air tuigse de feallsanachd-nadurra, anns an t-saoghal siobhalta- i.e. taobh a muigh laghan an arm. Bha seo co-aimsireil le toiseach de "Car a' Mhuiltean a' Ghniomhacas", agus lorg Smeaton agus na Luchd-Innlichidh a thanaig as an déidh feille airson na seirbhisean aca, an cruthachadh sgeamaichean airson canalaibh agus drochaidean comhla le rathaidean, taighean solais, muilnean-uisge agus obraichean meinearachd, mus an deach iad a-steachd, trath 's an 19mh linn, air innealaibh-stoith, rathaidean-iarrain agus roimhe deireadh an linn dealanachd agus conaltradh-dhealain. Anns an 20mh linn, chuir muileanean de innleadairean an saor-bheatha a-steachd ri leasaicheadh de reidio, itealanan, agus coimpiutairean, ged 's chaidh iad air ais cuideachd ri leasachadh de innealan chogaidh cumhachd-mhor gu leor a dheanamh milleadh air an t-saoghail.

Cha mhòr nach eil innleadair air dealbhadh neo air dèanamh a h-uile rud a chleachdas sinn gach latha! Carbad? Is e innleadairean a dhealbh e. Rathad? Is e innleadair a dhealbh e. Drochaid? Is e innleadair a dhealbh i. Solas dhealain? Is e innleadair a dhealbh sin, agus an uidheam gu lèir a tha cruthachadh an dealain agus h-uile sian eile a bhitheas na ruith air dealan.

Tuigsear gur e proifeasan ioma-fhillte a tha ann an innleadaireachd. Mar sin, 's an latha an diugh tha innleadaireachd roinnte eadar caochladh sgoiltean. Is iad na prìomh roinntean den phroifeasan:

Innleadaireachd Shìobhalta: A ghabhas a-steachd obraichean a tha steidhichte air talmhuinn, mar eisimplir rathaidean, drochaidean, obraichean uisge. Is e sructur a tha anns gach ni de na h-obraichean seo.
Innleadaireachd Mheiciniuil: A dheiligeas le innealaibh de gach seorsa.Inneal Mar eisimplir taosgairean, innealan fuaghail, tractaran, muilnean gaoithe.
Innleadaireachd Dhealanachd: A ghabhas a-steachd uidheam de h-uile seorsa a ruitheas air dhealain. Mar eisimplir: muilnean-dhealain, loidhnicheachean dhealain, uidheam reidio agus fonaichean-laimhe.
'S e a tha ann an gobha fear a chruthaicheas rudan a-mach à meatailt. Chan e ceàrd a-mhàin a tha ann an gobhaireachd, ach àlach de cheàrdan fa-leth, a chruthaicheas bathair à mheatailtean eadar-dhealaichte.

Is e gnìomh nan goibhnean-dubha rudan a chruthaich à iarann. Nì goibhnean-dubha an cuid as motha den obair aca air iarann aig teas, air am bi an t-iarann na dearrsadh dearg-bhuidhe.

Is e gnìomh nan goibhnean-geala, rudanan a chruthachadh à meatailtean ghile, e,g, staoinean, sinc, Almain.

‘S e fear neo tè a tha an sàs anns na feachdan armachd neo buidheann eile dhen sheòrsa th' ann saighdear.[1] Tha feadhainn ann a thaghas an dreuchd sin gu saor-thoileach ach tha feadhainn eile a tha nan saighdearan o chionn 's gur e dleastanas nasgach anns an dùthaich aca. Thoir ùghdarrasan na stàite trèanadh agus acfhainn dhuibh airson na dùthcha a dhìon. Sgaraidh na feachdan armachd ann an caochladh bhuidhne, neo rèisimeidean, mar eisimpleir saighdear-coise, saighdear-mara, saighdear-tochlaidh neo saighdear-eachdraidh, etc).[2]

‘S ann às an t-seann fhacal Ghàidhlig saiget[3] (saighead) a thàinig am facal saighdear.‘S ann às an fhacal Laideann solidus (tuarasdal) a tha am facal airson saighdear anns a’ mhòr-chuid dhe na cànanan anns an Roinn Eòrpa: Soldato (Eadailtis agus Esperanto), Soldat (Catalanais, Danmhairgis, Frangais, Gearmailtis, Nirribhis agus Suainis), Soldado[4] (Portagailis agus Spàinntis).

Chan e làmh-chòmhraig a th' ann gach saighdear co-dhiù. Ged a gheibh a h-uile saighdear trèanadh bunaiteach fo armaibh, tha feadhainn ann a nì dreuchdan agus seirbheisean eile am broinn an Airm a bharrachd air a bhith dìreach a’ sabaid, mar eisimpleir gnothaichean clèireachail, solarachd, innleadaireachd, sgrùdadh neo trèanadh.

Is e a tha ann an Innleadair neach proifeiseanta a tha ri Innleadaireachd. Is ann an innleadaireachd a tha an gnìomh agus am proifeisean a bhitheas ri dealbhadh de uidheam, acfhuinn neo obraichean, stèidhichte air prionnsabalan saidheans, agus ro-dhearbhta le rìomhaireachd. Air barrachd dealbhadh bithidh innleadairean ag obair mar manaidsearan air pròiseactan innlichidh, neo a ruithe pròiseasan innlichidh

An iomadh dùthaich tha an stoidhle de "Innleadair" dìonta - a' ciallachadh nach faod duine sam bith a chantainn gu bheil e na h-innleadair mur eil barantas innleadaireachd aige.

Anns an Èirinn, mar a tha air feadh Eòrpa ach am Breatuinn a-mhàin, is e stoidhle dìonta a tha ann an innealtoir. Chanar "Innealtoir Proifeasanta" ris a tha air cosnadh ceum oilthigh ann an sgoil-innleadaireachd. Nuair a bhitheas an t-innleadair òg air a bhith ri innleadaireachd aig inbhe freagarrach airson trì bliadhna, faodaidh esan a chuir a fhèin air adhart airson lèirmheas agus, ma bhios an lèirmheas fàbharach, thèid a chlàradh mar Innealtoir Chairte.

Anns an Rìoghachd Aonaichte, chan eil "innealtoir" neo "innleadair" na stoidhle dìonta idir. Faodaidh do neach sam bith a chumail a mach gur e innleadair a tha ann, ged 's a tha "Innleadair Chairte" na stoidhle dìonta riutha a tha air dol fo lèirmheas agus air clàradh le Comhairle Innleadaireachd na Rìoghachd Aonaichte. Anns an t-samhradh de 2007 ghluais Riaghaltas na Sasainn nas dlùth ri suidheachadh na h-Èireann, nuair a thòisich iad a chuir an stoidhle "innleadair proifeiseanta" air innleadairean le ceum an innleadaireachd.


duilleag aghaidh

Faclair
BOITEAGAN

Cha b'àbhaist dha na boiteagan a bhith cudromach san Eilean. Ach le barrachd is barrachd chaorach gan cumail air pàircean feurach (far a bheil na boiteagan beò), an àite talamh-monaidh (far nach urrainn dha na boiteagan a bhith beò - ann am fraoch is mòine co-dhiù) tha na galaran seo a' fàs nas cumanta.

H. contortus
Boiteagan dhen ghnè Haemonchus
contortus ann an stamag chaorach (dèan gliog).
(NB: chan eil H. contortus cumanta san Eilean ach nach e a tha na dheagh dhealbh!)
Tha an t-uabhas de bhoiteagan a' tighinn beo ann an stamagan agus mionach an dà chuid cruidh agus chaorach. Is iomadh gnè dhiubh a tha air uachdar na talmhainn. (Mar as tric cha bhi boiteagan-cruidh a' toirt buaidh air boiteagan-chaorach, agus tha a chaochladh fìor cuideachd). 'S iad caoraich as motha a bhios a' fulang le boiteagan.
Mar as tric tha na h-inbhich a' tighinn beò air lìnigeadh rian-cnàmhaidh a' bheathaich. Tha na h-uighean acasan a' doirteadh a-mach sa bhuachar, an uair sin tha na larbhaidh a' gur agus a' tighinn a-mach air na cluaintean feurach. Mar as fhaide 's a thèid a' bhliadhna air adhart, 's ann as motha a tha an truailleadh a' togail air an ionaltradh, agus na beathaichean gan slugadh a-rithist nuair a chriomas iad am feur. San dòigh sin, dh'fhaodadh na mìltean thar mìltean dhe na h-inbhich a bhith a' togail suas am broinn nam beathaichean.

Sa chumantas 's iad na larbhaidh a motha a nì cron, 's iad a' sìor ghluasad a-steach do, agus a-mach às, lìnigeadh balla an rian-cnàmhaidh.
'S iad beathaichean òga air a bheil na boiteagan a' bualadh gu trom, agus is iad a bhios a' bàsachadh gu math tric air sgàth droch spùt is tiormachadh-cuirp. Chan eil caoraich a tha còrr is bliadhna a dh'aois a' sealltainn chomharraidhean follaiseach idir - ach tha iad gan iomchar agus gan aiseag dhan ath ghinealach. Agus bidh buaidh nas do-fhaicsinnich air na h-inbhich cuideachd - call òrdain, call bainne, tilgeil, droch rùsg agus a leithid.

'S e galar a tha seo a tha a' buntainn ris an treud gu lèir - no (dòigh eile ri thuigsinn) ris an fheurach far a bheil iad ag ionaltradh. Ma 's e 's gu bheil comharraidhean air aon uan, tha seo a' ciallachadh gu bheil am milleadh a' tòiseachadh ann am mòran eile cuideachd - feumar leigheas a thoirt dhan treud air fad. Ach bhiodh e air a bhith nas fheàrr nan tugadh cungaidh-bhacaidh dhaibh sa chiad àite.


Cearcall-beatha agus modh-sìolachaidh ...

Tha na h-inbhich a' tighinn beò ann an rian-cnàmhaidh bheathaichean, agus cuiridh iad an t-uabhas de dh'uighean, gu h-àraidh tràth as t-earrach - mu àm breith nan uan. Thig na h-uighean asta sa bhuachar. Guiridh larbhaidh sna h-uighean taobh a-staigh a' bhuachair; tha dà ìre ann gus an nochd larbhaidh gabhaltach na treasa ìre air an fheurach. Cho fad 's a tha an talamh gu ìre mhath fliuch, tha iad comasach air snàmh suas gu bileagan feòir, far a bheil iad a' tighinn beò ann am boinneagan dealta (faic an dealbh os ìosal). Tha an ìre seo dhem beatha, ma tha, gu math an crochadh air an t-sìde. Cuiridh turadh às dhaibh - ach chan eil seo cumanta as t-earrach san Eilean!

beaga
Larbhaidh a' tighinn beò ann am boinne dhealta air bileag
fheòir. Dèan gliog agus chì thu na larbhaidh beaga biodach.
Tha co-chairdeas eadar an astar air am bi na larbhaidh a' fàs, agus dè cho math 's a tha an t-sìde. Thàinig seo gu bith gus am biodh an àireamh as motha de larbhaidh gabhaltach air an fheurach dìreach aig an àm 's a tha na h-uain a' tòiseachadh a dh'ionaltradh. Ithidh na h-uain na larbhaidh cuide ris an fheur, thèid na larbhae a-steach do lìnig an stamaig no a' mhionaich aca agus thig tòrr milleadh gu math luath.

electro
boiteagan air taobh a-steach mionach uain
Tha iad air lìnigeadh a' mhionaich a sgrios. Bheir sin droch spùt air a' bheathach.

Tha iad a' fantainn beò tron gheamhradh ann an dà dhòigh:

1. Larbhaidh aig ìre 3 am broinn balla rian-cnàmhaidh a' bheathaich, a tha air sguir a dh'fhàs airson greis (is iadsan a dh'ath-bheòthachas aig àm breith nan uan - nuair a thuiteas dìon a' chaorach gu nàdarrach - agus a thòisicheas air uighean a chur); agus:
2) Uighean a chaidh a chur gu ruige deireadh an t-samhraidh agus a dh'fhuirich beò san fheurach, gun a bhith a' fàs.


COMHARRAIDHEAN ...'S e spùt agus call òrdain a tha na biastan seo ag adhbharachadh. Fìor droch spùt uaireannan, a dh'fhaodadh beathach òg a mharbhadh.


An leigheas air an son ...

A-rithist, "is fheàrr cungaidh-bhacaidh na leigheas". Nuair a thig na comharraidhean air àireamh beag no mòr a-mach às an treud, feumar leigheas a thoirt dhan treud gu lèir. Nuair a tha na comharraidhean air nochdadh, dh'fhaodadh e a bhith doirbh an fheadhainn sin a thoirt am feabhas a chionn 's gu bheil am milleadh dèante mar-tha san rian-cnàmhaidh aca, agus cha slànaich e gu math gu sìorraidh bràth.
Is iomadh cuingidh-leighis durrag-mharbhach, no anthelmintic, a tha ri fhaighinn air a shon. 'S e am bheat as fheàrr a bheir comhairle dhut man deidhinn.


Cungaidh-bacaidh airson boiteagan ...

San Eilean Sgitheanach, gu math tric chan eil croitearan no tuathanaich a' dòsadh an cuid chaorach gu cunbhalach an aghaidh bhoiteagan air sgàth 's gu bheil deagh fhios aca nach eil iad cho buailteach boiteagan a thogail air talamh monaidh (tha tòrr a' bharrachd eagail air muinntir an Eilein ron ghlupad). Ach fiù 's air talamh monaidh, tha 'àiteachan gorma' feurach a b'urrainn a bhith air an truailleadh. Cuideachd, ma tha na dianagan no an fheadhainn a tha a' giulan leth-uain, mar eisempleir, air an cumail anns na pàircean ro àm breith gus piseach a thoirt air an òrdan, tha iad buailteach boiteagan a thogail. (Bhiodh e glè mhath nan cumadh an fheadhainn seo air pàircean air nach robh caoraich gan cumail airson còrr is bliadhna - no 'feurach glan' mar a chanas iad, a chionn 's nach biodh larbhaidh gabhaltach ann. Ach cha ghabh seo a dhèanamh san Eilean air sgàth gainnead àiteachan feuraich).
Bu choir a h-uile chaorach, eadar 's gu bheil iad a-muigh air a' mhonadh no a-staigh sna pàircean, a dhòsadh an aghaidh bhoiteagan mu 6-8 seachdain ro àm breith. Feumar dèanamh cinnteach gu bheil an dòs seo eifeachdach an aghaigh nan inbheach agus nan larbhaidh (larbhaidh a' gheamhraidh a th' air sguir a dh'fhàs nan cois). Cuiridh seo às dhan srùth uighean aig àm breith, agus air an dòigh sin bidh na h-uain air an dìon gu ìre mhath. Faodar dòs an aghaidh a' ghlupaid a thoirt dhaibh aig an aon àm. Nuair a thèid iad dhan mhonadh às dèidh breith, togaidh iad tomhas de bhoiteagan an sin agus feumar an dòsadh a-rithist aig an ath thrusadh ('s e "an comharrachadh" (àm-spothaidh) a tha seo, mar as àbhaist).

Bu choir dòs a thoirt dhaibh a-rithist mus tèid iad dha na reitheachan.

Ma 's e 's gun deach na h-othaisgean a gheamhrachadh air taobh sear Siorrachd Rois (cleachdadh a tha cumanta san Eilean), feumar dòs a thoirt dhaibh nuair a thilleas iad mus tèid iad a-mach air an ionaltradh no air a' mhonadh.

dosadh
Dòsadh chaorach le gunna-dòsaidh.
Feumar a bhith faiceallach gun a bhith a' milleadh
nam fiacal - agus gun sluigear an dòs!

duilleag aghaidh
gu bàrr na duilleige

Faclair
duilleag aghaidh

Faclair
Buille cnuimh


cnuimheagan air lot bheathaich ...
- dean gliog air mur an do dh'ith thu bho chionn ghoirid!
cnuimheagan
'S i a' chuileag Lucilia serrata ("greenbottle") a bhios air a tarraing do lot air beathach, far a bheil i a' cur uighean (na ceudan dhiubh). Guiridh iad gu math luath ('s gann gun gabh a chreidsinn dè cho luath 's a thachras e) agus thig na cnuimheagan àsta.

Tha na biastan seo a' sgeitheadh a-mach puinnsean a chnàmhas feòil a' bheathaich, agus nì iad cron mòr mura tèid bacadh a chur orra. 'S e rud a tha seo a bhios a' nochdadh as t-samhradh agus as t-fhoghair, nuair a tha na cuileagan am pailteas! Air sgàth sin, tha e cudromach gun a bhith a' spoth bheathaichean le sgian sna mìosan seo (oir thèid cuileagan a tharraing dha na creuchdan).


Cungaidhean-leighis air a shon ...

San t-seann aimsir, bhathar a' liacrachadh teàrr air lot bheathaich gus na cuileagan a chumail air falbh. Aig deireadh na ficheadamh linn, chaidh stuthan ceimigeach ùra - na pyrethroids cochurach - a chur an gnìomh airson cungaidh-bhacaidh, ach gabhaidh an cleachdadh nan leigheas cuideachd, air am frasadh no air an doirteadh gu dìreach air a' mhilleadh fhèin.

squirt
A' frasadh nam pyrethroids
air caoraich le uidheam sònraichte.

Cungaidhean-bacaidh air a shon ...

'S fheàrr cungaidh-bhacaidh na leigheas. Cleachdar na pyrethroids cochurach, air an doirteadh no air am frasadh air druim a' bheathaich ron àm as motha cunnart as t-samhradh - thèid seo a dhèanamh tràth san Iuchair aig a' char as fhaide. Measgaichich agus sgaoilidh na pyrethroids anns a' ghèir a tha a' comhdach craiceann a' bheathaich, agus mairidh iad an sin fad co-dhiù mìos a thìde gun call èifeachd idir.

Nì diopadh le pyrethroids a' chùis cuideachd, agus s' fheàrr le cuid diopadh seach frasadh. Bhiodh diopadh le organophosphates na bhacadh math cuideachd ach mar as àbhaist tha croitearan ag iarraidh na h-OPs a chleachdadh aig deireadh an t-samhraidh no as t-fhoghar nuair a tha a' chlaimh a' bagairt orra, agus tha seo ro fhadalach sa bhliadhna airson mòran buaidh a bhith aige air buille cnuimh.

Cuideachd, tha e cudromach a bhith a' deiligeadh le cùisean a bhios a' tarraing chnuimheagan dhan bheathach; mar eisimpleir, bha ciobairean a-riamh a' gearradh na clòimhe mu tholl a' mhàis as t-samhradh le deamhais, oir nuair a thig an sgàird orra thèid an ceann-deiridh a dhroch thruailleadh mura deach a' chlòimhe a gheàrradh dhiubh. Seo as coireach cuideachd gun tèid earbaill nan uan a ghearradh aig àm a' chomharrachaidh.


duilleag aghaidh
gu bàrr na duilleige

Faclair
duilleag aghaidh

Faclair
Fiabhras Bainne

- cùis èiginneach!

'S e cion-calcium às màthair-adhbhar dha fiabhras bainne, no "fiabhras a' bhainne" mar a bhios cuid ag ràdh, ann an crodh is caoraich. 'S e hypocalcaemia ainm eile air a shon ('s e sin ri ràdh, cion calcium san fhuil). Mar as trice cluinnear daoine a' cannail 'fiabhras bainne' ris nuair a nochdas e am measg crodh, ach canar hypocalcaemia ris an rud ann an caoraich.
Tha rudeigin coltach ris a' nochdadh ann an coin cuideachd (agus agus ann an cinne-daonna!)
Ann an caoraich, tha fiabhras bainne nas buailtich tachairt san trian mu dheireadh dhen torrachas, i.e. ro àm breith. Tha seo eadar-dhealaichte bho chrodh is coin, far a bheil e a' togail ceann goirid às dèidh àm breith. Ach dh'fhaodadh e a bhith a' bualadh air caoraich às dèidh àm breith cuideachd. Gu tric 's e caoraich nas sine a bhios ga fhaotainn. 'S e cùis èiginneach a th' ann, agus gheibh an dà chuid crodh is caoraich am bàs mura faigh iad leigheas gu math aithghearr - taobh a-staigh sia uairean ann an caoraich, ach beagan a bharrachd ùine ann an crodh.

Na Comharraidhean ... (caoraich)

bainne
Caora air a bualadh le hypocalcaemia.
An toiseach, dh'fhaodadh caoraich a bhith tuainealach agus frionasach; an uair sin, fàsaidh iad lag gu math luath agus thèid iad nan laighe le an ceann sìos air an làr. Gu math tric bidh iad a' tarraing anail gu luath agus a' sgeitheadh cìr a-mach air na cuinnlean aca; uaireannan bidh cìobairean a' smaoineachadh le mearachd gu bheil fiabhras-clèibh orra. Thig am bàs gu math aithghearr às dèidh seo oir tha gainead de chalcium a' cur stad air an cridhe. Tha e uaireannan doirbh a bhith ga shònrachadh bho pregnancy toxaemia ma thig e ro àm breith, agus bho hypomagnesaemia ma thig e às dèidh breith.*

Ann an crodh, 's e na h-aon chomharraidhean a thig orrasan cuideachd. Tha e cumanta ann an crodh-bainne leithid na feadhainn mu deas; tachraich e às dèidh dhaibh breith, nuair a tha iad a' toirt an t-uabhas de bhainne (a chionn 's gu bheil am bainne làn calcium). Chan eil e cho cumanta ann an crodh-laoigh leithid na th' againn a-bhos an seo san Eilean Sgitheanach, ach tha e a' togail ceann bho àm gu àm.

An leigheas air a shon ...

Gabhaidh fiabhras-bainne a chur ceart gu sgiobalta, ma thèid na comharraidhean fhaicinn leis a' bhuachaille ann an deagh àm. Nuair a thèid calcium ann-stealladh a-steach dhan fhuil, a' cleachdadh prìomh chuisle an sgòrnain, thig iad am feabhas gu math luath agus bidh iad nan seasamh a-rithist ann am beagan mhionaidean. Ach tha cìobairean is croitearan nas buailtich a bhith ga ann-stealladh fon chraiceann. Tha seo tòrr nas fhasa, agus nas so-dhèante a-muigh ann am pàircean no air a' mhonadh, gu tric ann an droch shìde. Obraichidh e fhathast, ach chan eil e cho luath no cho buileach èifeachdach.

Gu math tric thèid measgachadh de chalcium agus de mhagnesium a chleachdadh, a chionn 's gu bheil e uaireannan doirbh fios le cinnt a bhith agad cò am fear dhiubh a tha a' bualadh air a' bheathach.

Seann leigheasan ...

San naodhamh linn deug, bhathar a' smaoineachadh gur e puinnsein a bh' anns an ùth agus bha iad a' stealladh acriflavin a-steach na sinean. An uair sin, fhuaradh a-mach gun robh àidhear leis fhèin ag obair fìor mhath agus b' e siud an leigheas a bh' aca suas gu tricheadan na ficheadamh linn co-dhiù - air a phumpaghadh a-steach dhan ùth! Anns na h-Eileanan, bhathar a' cleachdadh ite chirce mar teat cannula - agus bicycle pump! Cha robh càil a dh'fhios aca ciamar a bha e ag obair, agus chan eil fhathast.
Às dèidh sin, thàinig calcium a-steach. Ach bha cleachdannan agus creideasan fa-leth aca fhathast. San t-Srath san Eilean Sgitheanach, mar eisimpleir, bhathar a' bleoghainn a' chiad bainne agus a' toirt air a' bhò ri òl! Bhathar a' smaoineachadh gun robh sin ga dìon an aghaidh fiabhras-bainne.



* Sùil aithghearr air hypomagnesaemia

Dh'fhaodar a ràdh gun tig comharraidhean nearbhasach nas braise an luib cion-magnesium, an coimeas ris na comharraidhean a thig an cois fiabhras-bainne. Mar eisimpleir, le dìth magnesium chithear am beathach a' dol mu seach, thig crith mòr oirre agus an uair sin thig droch fhiotaichean. 'S e grass staggers a chanar ri seo ann an Galltachd na h-Alba, a chionn 's gu bheil e tric a' bualadh air caoraich nuair a tha iad gan ionaltradh air feur ùr às dèidh àm breith. 'S e caoraich nas sine air a bheil e a' bualadh, coltach ri fiabhras-bainne.
Cha robh e a-riamh cumanta, gus bho chionn ghoirid, a bhith a' cumail chaorach air pàircean feurach as t-earrach (bha iad a-mach air a' mhonadh). Cha do dh'fhiosraich na Gàidheil hypomagnesaemia, mar siud chan eil facail Ghàidhlig aca air a shon.


duilleag aghaidh
gu bàrr na duilleige


duilleag aghaidh

Faclair
An galar hydatid

!Zoonosis!

('S e sin, galar a tha comasach air sgapadh am measg cinne-daonna bho bheathaichean)

Tha an galar oillteil a tha seo caran coltach ris an Tuaicheall. Ach an rud nas miosa
buileach ma dheidhinn, 's e gu bheil e a' bualadh air cinne-daonna cho math ri air caoraich.

A-rithist, tha an galar an urra ri coin - coin-chaorach gu seachd àraid - agus gnè shònraichte de bhiast nan con - Echinococcus granulosus - a tha a' tighinn beò ann am mionach chon. Tha iad gu math beag an coimeas ri seòrsaichean eile de bhiast nan con, mar a chithear:

biast
Biast nan con dhen gnè Echinococcus granulosus
(That an slat-tòmais aig bàrr an deilbh air a roinn ann am millimetres)
Thig uighean na bèiste seo a-mach sa bhuachar nam milleanan, agus thèid iad air an fheurach far an tèid an ithe le caoraich 's iad ag ionaltradh. Guiridh ìrean meadhanach - no larbhaidh - na bèiste am broinn nan caorach, agus sgaoilidh iad a-mach gus an ruig iad buill-chuirp a tha freagarrach - an grùthan gu h-àraidh, agus an sgamhan. Air dhaibh an grùthan a ruigheachd, thèid iad nan cysts (faic dealbh os ìosal). Tha na 'Hydatid' cysts a tha seo a' fàs nas motha mean air mhean, fad beatha a' bheathaich - ach chan eil iad a' dèanamh cròn sa chumantas. Aig a' cheann thall, tuitidh am beathach marbh airson adhbhar eile, agus mura thèid an closach a thiodhlacadh gu curamach thèid a h-ithe le coin cuide ris na cysts. Thèid na h-ìrean meadhanach seo nan inbhich ann am mionach a' choin, agus tòisichidh an cearcall a-rithist. Thoiribh fa-near nach eil inbhich de bhiast nan con a' dèanamh milleadh air a' chù fhèin idir.

cysts
Am milleadh a tha hydatidosis a' dèanamh air grùthan chaorach.

Chan eil am milleadh seo a' bualadh gu trom air caoraich, air sgàth 's nach eil iad beò fada gu leòr - cha ruig na cysts meadachd a tha cunnartach.

Buaidh air cinne-daonna ...

'S e sgeul eadar-dhealaichte ann an cinne-daonna, aig a bheil beatha gu math fada. Ma ghabhas neach a-steach na h-uighean le tubaist (faic os ìosal), cinnichidh iad na bhroinn/na broinn agus ruigidh na h-ìrean meadhanach meadachd a tha gu h-annasach mòr - dh'fhaodadh sin a bhith sa ghrùthan, san sgamhan, no uaireannan ball-cuirp eile. Chan eil leigheas ann air a shon ach obair-lannsa mhòr mhòr - uaireanan tha seo a dhìth uair 's a-rithist air sgàth 's gu bheil e duilich am milleadh gu lèir a thoirt air falbh - fàsaidh e a-rithist bhon fhuigheall.

human
An galar hydatid ann an cinne-daonna
Lannsairean 's iad ri toirt Hydatid cysts
air falbh bho ghrùthan neach.
Ciamar a tha e a' faighinn a-steach do dh'aorabh cinne-daonna?

Bidh cuid de na h-uighean aig E. granulosus a' fuireach air tòn a' choin an àite a bhith a' tighinn a-mach sa bhuachar, agus sgaoilidh iad ann am bian a' choin. Ma tha neach sam bith an uair sin a' làimhseachadh cù, tha na h-uighean sin a' leantail ri làmhan an neach (thoiribh fa-near gu bheil iad fada ro bheag airson am faicinn). Ma tha làmhan an neach an uair sin a' beantainn ri bheul/beul, tha e/i buailteach na h-uighean a shlugadh.

Tha e cho cudromach 's a ghabhas gun glan a h-uile duine a làmhan às dèidh dha/dhi a bhith a' làimhseachadh cù.

Rud eile - tha e cudromach gum faigh a h-uile cù-chaorach dòs a bhios a' cur às do bhiast nan con, co-dhiù a h-uile 6-8 seachdainean.

Feumar a h-uile oidhirp a dhèanamh gus coin a chumail air falbh bho chlosaich chaorach, agus an closach a thiodhlacadh cho luath 's a ghabhas.


duilleag aghaidh

Faclair
Teasach an ùtha

teasach
ùth mairt
Ma nithear gliog air an dealbh beag a tha seo, chithear gu bheil na ceathramhan-deiridh dhen ùth seo air dath nas dubh-dheirge nan còrr, gu bheil iad air at, agus gu bheil silteach fhuilteach air sileadh a-mach bho na sinean gu na casan-deiridh. Seo teasach an ùtha. 'S e an ruadh facal eile air ('ruaidh' ann an cuid a dh'àiteachan). Agus cluinnear an abairt "ùth cloiche" cuideachd a thaobh chaorach. Canaidh iad sin aig toiseach teasach an ùtha, nuair a tha an ùth air at, teth agus cruaidh.

Tha diofar sheòrsaichean ann de theasach an ùtha. 'S iad an dà sheòrsa as truime teasach an t-samhraidh agus loit nathairidh. Dh'fhaodadh iadsan beathach a marbh. Tha an dà chuid aca gu math dian ('s e 'dian' a chanas iad nuair a thig tinneas trom air beathach no duine gu math aithghearr, an coimeas ri 'leantainneach' a tha a' ciallachadh 'thig e gu slaodach agus togaidh e suas gu slaodach').

Teasach an t-samhraidh - thig seo gu grad. Tha e a' bualadh air crodh as t-samhradh, nuair a tha cuileagan timcheall ('s e cuileagan a tha ga sgaoileadh).

Loit nathairidh - air a' Ghàidhealtachd, bha seo a-riamh air a chur sìos gur e lot nathair a bu choireach. 'S e caoraich air a bheil an seòrsa seo a' bualadh, as t-samhradh a-rithist. An-diugh, tha fios againn gur e grìd dhen ghnè Staphylococcus a tha ga adhbharachadh.

uth
teasach an ùtha - caora
Seo cùis ann an caora a tha gu math dian is trom. Seall dè cho mòr agus a tha an ùth air at, agus ciamar a tha an deargad a' sgaoileadh air taobh foidhpe na caoraich. Cha do bhrist an iongar a-mach tron chraiceann fhathast (mar a bhios a' tachairt gu h-àbhaisteach ann an caoraich). Marbhaidh an galar seo a' chaora.
Leigheas air a shon ...

Feumar drogaichean antibiotic làidir a chleachdadh, an dà chuid a-steach dhan ùth agus a-steach dhan fhuil aca.
Bha eagal mòr mòr air na seann Gàidheil ro theasach an ùtha, air sgàth 's gun robh iad cho mòr an urra ri bainne agus bliochd airson tighinn beò. Mar siud, bha iomadh eòlas aca airson gach galar (agus an droch shùil) a chumail air falbh -

Eòlas na Ruaidh

A ruadh eugail, aogail, atail
Fàg ùth na bà caisne
Fàg ùth na bà cait-cinn
Fàg, fàg a' phait sin,
Agus tàrr pait eile ort.

A ruadh rag, rudaidh,
Dur an ùth a' mhairt,
Fàg an t-at 's an t-ùtha
Teich gu grunn na cloiche.

Cuirim ruadh ri clach,
Cuirim clach ri làr,
Cuirim bainne an ùth,
Cuirim sùgh an àr'.

- Carmina Gadelica 124
Eachdraidh[deasaich | deasaich an tùs]
Aig aon àm, bha daoine ga cluich air feadh na dùthcha, m.e. Bearaig a tuath, Gallaibh is Glaschu, ach latha an-diugh, tha e làidir ann an Srath Spè, an t-Eilean Sgitheanach, agus an Gearasdan agus àiteachan eile air feadh na Gaidhealtachd le grunn sgiobaidhean. Anns na bailtean mòra, thòisich oileanaich is maoir-shìthe Ghaidhealach clubaichean cuideachd.

B' àbhaist dha iomain a bhith air a cluich tron gheamhradh , leis a' bhliadhna a' tòiseachadh anns an Lùnasdal is a' dol gu Cèitean (Mar ball-coise). Gu mì-fhortanach, chan eil an t-sìde air a' Ghaidhealtachd uamhasach coibhneil aig an am seo, 's mar sin uaireannan shìneadh a' bhliadhna gu Iuchar, uaireannan a' crìochnachadh cha mhòr cola deug mus do thoisich an ath bhliadhna. Ann an 2003, cho-dhùin na clubaichean airson sgeama gearr-ùine de dh'iomain san t-samhradh a chur air bhog. Bha seo air leth soirbheachail le barrachd gheamannan gan cluich air an dearbh latha (Ged bha trioblaidean le cus geamaichean riochdachaidh gun fheum ag adhbhrachadh cus cinn-seachdain ban). Anns an t-Samhain 2005, le mòran moladh bho Chomunn na Camanachd, chaidh iomain samhraidheil a' dearbhadh gu tur le taghadh cha mhòr aon-ghuthach. ged bha sgiobaidhean mòra mar Baile Ùr an t-Slèibh, Ceann a' Ghiuthsaich, agus Kyles Athletic a' cur na h-aghaidh gus a' mhionaid mu dheireadh.


Riaghailtean[deasaich | deasaich an tùs]
'S e geama simplidh th 'ann an iomain, ann an geama nam fear tha da cluicheadairean dheug air gach sgioba agus feumaidh iad am ball a chur eadar da phost airson tadhal fhaighinn. Tha iad a' cleachdadh caman a tha dèante le fiodh agus ball a tha dèante le leadar.

Structar[deasaich | deasaich an tùs]
'S e Comunn na Camanachd a th' anns a' bhuidheann stiùiridh aig camanachd agus tha dleastanas aca urra ri riaghailtean a' gheama. Tha bòrd-stiùiridh aca.

Iomain thall thairis[deasaich | deasaich an tùs]
Ged thug na Gaidheil camain leotha air feadh an t-saoghail nuair a dh'imrich iad a Alba as deidh Cul Lodair agus nam Fuadaichean is gun deach iomadach gheamannan a chluich ann an àiteachan cho sgapte ri Patagonia gu Astràilia, chaidh an cleachdadh seo a bith as deidh greis. (Chaidh rannsachadh mìorbhaileach a dhèanamh air seo le Ùisdean D. MacIllFhinnein mar phàirt den tràchdas acadaimigeach aige). A dh'aindeoin seo, chaidh an geama ath-bheothachadh ann an Aimearaga a Tuath anmoch sna 1990an le Camanachd California a Tuath, a chaidh a thòiseachadh le daoine aig an robh uidh anns a' gheama agus ann an cultar na h-Alba.) a-nis, tha barrachd sgiobaidhean air èirigh air taobh an iar Ameireaga agus ann an Texas. Thàinig California a Tuath gu Alba anns an t-Samhradh 2005.

Ceangal a-muigh[deasaich | deasaich an tùs]
Làrach-lìn Chomunn na Camanachd
BBc: Naidheachdan: Mar a chaidh “Geama camanachd ann an àrainneachd Gàidhealaich” a lorg, 2015-01-14

Is e gniomh a tha ann an fhoghlam. An gniomh a tha ann an ionnsachadh le amas a thogail comas-inntinn. Air feadh an t-Saoghal is ann air parantan a tha am priomh dleasdanas a thoirt foghlam ris an cuid cloinn. Ann an iomadh cultur, cuirear clann ri sgoiltean airson foghlum fhormail ann an leughadh, sgriobhadh agus aireamhachd.

Ann an tirean bochda 's an treas domhain chan fhaigh h-uile paisde cothrom air a' bhun-fhoghlam a tha ann leughadh, sgriobhadh agus aireamhachd ach ann an tirean beartaich cuirear dleasdanas laghail air parantaibh a chuir an clann aca dhan sgoile. Ann an Alba (mar eisimplir de duthach a bhuineas don chiad domhain), is fheadar do clann eadar 5 agus 16 bliadhnaichean a dh'aois a bhi ann an fhoghlam lan t-side. Is ann leis an stait fhein a tha an cuid bu mhor ri na sgoiltean an Alba, tha iad maoinichte a-mach a cisean na duthcha agus chanar "sgoiltean pobalach" riu.

Tha da rang de sgoil anns an t-siostam Albannach an drasda, bun-sgoiltean a bhitheas ag foghlam clann air fad na 7 bliadhnaichean eadar 5 agus 12 bliadhna dh'aois agus Ard Sgoiltean a bhitheas ri foghlam clann eadar 12 agus 18 bliadhna dh'aois, ged a tha e ceadaichte do oigridh a chuir cul ri foghlum na sgoile aig 16. Leanaidh clann air feadh Alba siollabus coitcheann 5-14, bho coig bliadhna dh'aois gu ceithir deug, cuairt-fhoghlaim a leanas a-steachd dhan ard sgoil. Aig toiseach an treas bliadhna ard-sgoile feumaidh do na sgoilearan roghainn 8 cuspairean fa-leth, a bhitheas iadsan a' leantainn chun ire coitcheann. Feumaidh an roghainn pearsanta gabhaila-steachd Matamataig, Beurla, aon saidheans, aon cursa teicniuil agus canan eile. Suidhidh na sgoilearan deuchainn airson barantas naiseanta aig an ire coitcheann aig deireadh an 4mh bliadhna (aois 16). As deidh deuchainn an ire coitcheann, roghnaichear suas ri 5 cuspair airson cursa chun Ard Ire. Is e deuchainn matriculation airson inntrigeadh do cursaichean oil-thigh a tha 's an Ard ire. Suidhear an Ard-ire aig 17 bliadhna dh'aois agus b'e seo an aois aig am biodh oileanaich Albannach gu traideasanta ag inntrigeadh oilthigh. Anns an latha an diugh, is abhaist do sgoilearan a' fanntainn 's an Ard sgoil bliadhna eile, a ghabhail tuilleadh cursaichean Ard-ire neo lionadh a-mach an cuid fhoghlam le cuspairean nach do rinn iad aig ire coitcheann 's a' chiad dol a-mach, neo a' leanntainn cursa nas adhartach ris an chanar "Sar-ard ire". Tha teagamhan mu deidhinn luach an cursa seo mu dheireadh o chionns gu bheil a h-inbhe gu ire mhor comh-sguabachd leis a' chiad bliadhna de sgrudadh oilthigh.


leigiessen[deasaich | deasaich an tùs]

Bleigiessen - uidheam
(seo a' Ghearmailtis air 'leaghadh luaithe')

Cruinnichidh an teaghlach no buidheann charaidean timcheall air a’ bhòrd, is seo nas fheàrr ri solas coinnle, agus fear mu seach cumaidh iad pìosan beaga de luaithe ann an seann spàin os cionn lasair coinnle fad mionaid no dhà. Bidh an luaithe a’ leaghadh gu math luath, leis gu bheil e cho bog , agus às dèidh sin thèid a leagail a-steach ann an uisge fuar, far am fàs e cruaidh a-rithist, ach ann an cruthan neònach. An crochadh air dè na cruthan a th’ ann, chì thu am bi deagh no droch fhortan agad sa bhliadhna sa tighinn. Seo cuid dhiubh:

ball – bi deagh fhortan a’ roiligeadh do d’ ionnsaigh.

acair – gheibh thu cuideachadh nuair a bhios thu nad èiginn

flùr – caraidean ùra

cearcall / fàinne - banais – ach ma bhios e briste, tha sin a’ ciallachadh dealachadh

àradh – àrdachadh inbhe no tuarasdail aig an obair

clag – deagh naidheachd

siosar – tha co-dhùnadh air thoiseach ort

long, bàta – bi thu a’ dol air cuairt no air turas-mara

damhan-allaidh – tha d’ fhortan a’ crochadh air snàthainn sìoda

nathair – tha farmad aig cuideigin riut – bi faiceallach!

An latha an-diugh gheibh thu ‘kits’ le pìosan luaithe ann an cruthan eadar-dhealaichte (gus an tòisich thu leis an t-seòrsa fhortanach, co-dhiù), spàin chruinn agus mìneachaidhean ‘oifigeil’, ann an gach bùth fad na Dùbhlachd. Air sgàth ’s nach eil luaithe glè fhallain, gu sònraichte do chloinn, no math don àrainneachd, thèid cèir a chleachdadh uaireannan an àite.

Feuerzangenbowle[deasaich | deasaich an tùs]

Feuerzangenbowle
(Seo a' Ghearmailtis air seòrsa punch flambé le ruma, siùcar agus fìon dearg)

Seo rud a ghabhas àite am broinn an teaghlaich no buidheann charaidean ri solas coinnle cuideachd, ged nach eil an cleachdadh sin dìreach freagarrach do chloinn. Tha feum agad ri pana fìona dheirg air rechaud no stòbha, airson fìon teth ullachadh le spìosraidhean, orainsearan is liomaidean, agus seòrsa clobha os a chionn le còn siùcair cruaidh. A-nis dòirt rùm air an t-siùcar le ladar, agus nuair a tha e gu math fliuch, cuir na theine e. Cùm ris an dòirteadh gus an leagh an siùcar. A-nis faodaidh tu am punch teth òl, mu dheireadh thall!

Tha nobhail Ghearmailteach 1933 le Heinrich Spoerl ann air a bheil 'Die Feuerzangenbowle'[1], agus seann fhilm ainmeil dhith cuideachd. [2]

Dinner for One[deasaich | deasaich an tùs]
(Seo seann chomadaidh-telebhisein Beurla)

Iongantach mar a tha e, sin am prògram as fheàrr leis na Gearmailtich gach Oidhche Challainn. Chan eil e ach 10 mionaidean de dh’fhad agus ged a tha cothrom air fo-thiotalan ann, ’s urrainn do Ghearmailteach sam bith gach facal sa Beurla a ghabhail còmhla ris na pearsantan.

Chaidh am film a dhèanamh ann an Hamburg ann an 1963, le Freddie Frinton mar sheann bhutler, James, agus May Warden mar Miss Sophie, bean uasal aosda, a tha 90 an diugh. The am bòrd air ullachadh airson ceathrar aoighean (neo-fhaicsinneach), gu follaiseach seann shuirghichean aice, agus tha e aig James ri gach pàirt a chluiche agus ri òl air an son, fear mu seach, fad an fheasgair – sherry, champagne, fìon, port, an còmhnaidh leis na faclan ainmeil : ‘Same procedure as last year, Miss Sophie?’ - ‘Same procedure as every year, James!’.

Tha fiù ‘s Gearmailtich gun Bheurla sam bith eile eòlach air na seantansan seo, agus is mòr an t-iongnadh orra nuair nach bi sgot aig daoine à Breatainn dè mu dhèidhinn a bhios iad a bruidhinn.

Tha am film air YouTube: [3]

Feuerwerke[deasaich | deasaich an tùs]

Oidhche Challainn ann an Frankfurt
(Seo a' Ghearmailtis air 'teintean-ealain')

Aig meadhan-oidhche bidh Sekt ann, seòrsa champagne Gearmailtich, bidh na clagan-eaglaise a’ seirm, agus bidh teintean-ealain nas lugha anns a’ ghàrradh agad fhèin no feadhainn nas motha anns a’ bhaile – m.e. ann an Cologne agus ann am Bonn air bruachan na h-aibhne Rhine, agus bidh na mìltean de dhaoine ann airson fàilte a chur air a’ Bhliadhna Ùr.

Medellín (Spàinntis: IPA:[með'eˈʝin] neo [með'eˈʎin]), gu h-oifigeil Municipio de Medellín (Spàinntis) neo Baile Medellín. 'S e an dàrna baile as motha ann an Coloimbia a th' ann. Tha e suidhichte ann an Antioquia anns A' Ghleann Aburrá, fear dhe na gleanntan as fhaide air thuath na h-Andes ann an Aimearaga a Deas,[1] 414km air falbh bho Bhogotá.[2] Tha sluagh dhe 2.4 muillean aige.[3][4] 'S e an dàrna tuineachadh as motha ann an Coloimbia a rèir an t-sluaigh a th' ann, le a barrachd air 3.2 millean duine, san àite 95 eadar na bailtean as motha na cruinne, ma thoirear a-staigh an sgìre mu a thimcheall, Ceàrn Cathaireil a' Mhedellín (Area Metropolitana de Medellín).

Chaidh Medellín a stèidheachadh ann an 1616 leis an Spàinnteach Francisco Herrera Y Campuzano mar El Poblado de San Lorenzo (Tuinneachadh Naoimh Lawrence) anns an sgìre ris an canar El Poblado gus an-diugh. Ann an 1675 stèidhich A' Bhanrìgh Companach Mariana na h-Ostaire am Villa de Nuestra Señora de la Candelaria ("Baile Naoimh Mhàiri à Chandelaria").

Ann an 1826 chaidh am baile ainmeachadh mar phrìomh-bhaile na Roinne Antioquia le ùghdarrasan co-àiteachail na Spàinne. Ann an 1803 chaidh an Oilthigh Antioquia a stèidheachdh agus 's e aon dhe na h-oilthighean as buaidheach ann an Coloimbia a th' ann. An dèidh do Choloimbia an neo-eisimeileachd bhon Spàinnt a bhuanachadh, bha Medellín na phrìomh-bhaile na Stàit Feadaral Antioquia gus 1888, le èigheachd Bun-Reachd na Coloimbia ann an 1886. 'S e làrach malairteach fiùghantach bh' ann am Medellìn rè na 19mh linne, tro as-mhalairt an òir aig an toiseach, agus an uair sin tro chinneasachadh agus as-mhalairt a' chofaidh. An dèidh Cogadh na Mìle Làithean (1899 — 1902), 's e Medellín a' chiad bhaile ann an Coloimbia a ghabh pàirt anns an Tionndadh Gnìomhachais le stèidheachadh companaidhean a' chlòtha, agus pròiseactan còmhdhail mar an trèana, a mhisnich as-mhalairt, agus stèidheachadh iomadh oithighean agus sgoiltean dreuchdail, is iad a chruthaich Clas Buirdeasach Beag.

Anns a' ceathramh mu dheireadh na 20mh linne, bha prìomh àros Pablo Escobar maslach ann am Medellín, ceannard buidheann mhòr eucoirich, a bha an seachdamh duine a bu bheairte san t-saoghal tro mhalairt dhrogaichean, a-rèir aithisg bho Iris Forbes ann an 1989.[5] 'S e "Cairteil a' Mhedellín" an t-ainm a chuir na meadhannan anns na Stàitean Aonaichte oirre, a chionn 's gun do stèidhich esan agus a chuid chompanaich an gnothach ann am Medellín.[6] Stiùireadh Escobar cogadh ceannaircich an aghaidh Riaghaltais Choloimbia rè na 80an agus na 90an, ann an cuid gus nach fheuch na h-ùgharrasan ri a thoirt air falbh gu na Stàitean Aonaichte e. Chaidh e a mharbhadh le feachdan Phoilis Choloimbia 2 an Dùbhlachd, 1993.

Fhuair am baile a chuid fhiùghantais gnìomhachasail air ais aig toiseach na 21mh linne, le togail siostaim treànaichean ris an canar Metro de Medellín, agus le polasaidhean leasachaidh na bu shaoire, adhartasan anns an tèarainnteachd agus anns an fhoghlam, agus tro bhrosnachadh a' bhaile aig ìre eadar-nàiseanta mar cheann-uidhe turasachd.

Bheir Ceàrn Cathaireil a' Mhedellín gu buil 67% an Làn Thoradh Dùthchail aig Antioquia agus 11% eaconomaidh Choloimbia.[7] 'S e roinn chudromach a th' ann am Medellín a thaobh oilthighean, sgoiltean treànaidh, malairte, gnìomhachais, saidheans, seirbheisean na slàinte, àiteachas-flùraichean, fèisean, taighean-seinnse agus clubaichean.

Susbaint  [falaich]
1 Facal-Fhreumhachd an ainm Medellín
2 Eachdraidh
2.1 Tùsanaich Aimearaganach
2.2 Taisgealadh Spàinntich a' ghlinne
2.3 Am baile a' fàs
2.4 Rè linntean fo bhuaidh nan Spàinnteach
2.5 Tionndadh Gnìomhachais
2.5.1 Malairt ann am Medellín
2.6 Ealainn agus litreachas rè a' chiad phàirt na 20mh linn
2.7 Plana Mòr Medellín
2.8 Beò Cultarail fad na deicheadan a dh'fhalbh
2.9 Rannsachadh
2.10 An latha an-diugh
3 Cruinne-Eòlas agus Clìomaid
4 Sgìrean Riaghlach
4.1 Roinnean
5 An lagh agus an riaghaltas
5.1 Eucoir
6 Eaconamaidh
7 Leasachadh Cathaireil
8 Foghlam
9 Còmhdhail
9.1 Còmhdhail Adhair
9.2 Còmhdhail Fhearrainn
10 Sluagh a' Bhaile
10.1 Breithean agus Bàsan
10.2 Buidhne Chinnidheach
11 Cultar
12 Fèisean
12.1 Spòrs
12.2 Far-ainmean a' bhaile
13 Bailtean Co-cheangailte
14 Gallaraidh
15 Iomraidhean
16 Ceanglaichean a-mach
Facal-Fhreumhachd an ainm Medellín[deasaich | deasaich an tùs]

Mariana na h-Ostaire.
Bha còig ainm air a' bhaile Spàinnteach tùsail ron fhear air a bheil e an-diugh: Aburrá de los Yamesíes, San Lorenzo de Aburrá, San Lorenzo de Aná, Valle de San Bartolomé, agus Villa de la Candelaria de Medellín.

Fhuair am baile an t-ainm aige bhon a' bhaile Medellín, faisg air Badajoz ann an Extremadura anns An Spàinnt. Chaidh am Medellín Spàinnteach a stèidheachadh ann an 75 RO le Quintus Caecilius Metellus Pius.[8]. 'S ann an Roinn Badajoz a bha cuid dhe na Ceannsaichean, neo Conquistadores ann an Spàinntis, Gaspar de Rodas, prìomh Riaghladair na h-Antioquia, nam measg.

Dh'iarr An t-Iarla Pedro Portocarrero y Luna, Cathraiche Comhairle Innseachan an Iar (Consejo de Indias), do Chrùn na Spàinne gun cuireadh ainm a' bhaile aige fhèin, Medellín ann an Extremadura, air a' bhaile ùr ann an Aimearaga. Chaidh an t-iarrtas aige a ghabhail ris 22mh an t-Samhain, 1674, nuair a ghlaodh An Tàinistear Mariana na h-Ostaire gur e Villa de Nuestra Señora de Medellín an t-ainm a bha air a' bhaile. Rinn An Riaghladair, Miguel Aguinaga y Mendiogoitia, an èigheachd oifigeil 2 an t-Samhainn, 1675. Bhuilich Mariana gearradha-arm air a' bhaile 24mh An t-Iùchar 1676.[8]

Eachdraidh[deasaich | deasaich an tùs]
Tùsanaich Aimearaganach[deasaich | deasaich an tùs]
Seallaidh an fhianais-àrsaidheachd, a fhuaireadh le sealgairean agus luchd-cruinneachaidh, gun robh daoine a' fuireach anns A'Ghleann Aburrá o chionn 10,500 bliadhna. Lorg Ceannsaichean Spàinnteach a' ghlinne iomadh bhuidhne, mar na tuatha Aburrá, Yamesí, Pequé, Ebejico, Norisco, agus Maní is iad air a bhith nan tàmh anns a' ghlinne bho mu dheidhinn a' chòigeamh linne. Thug na h-Aburrá an t-ainm orra air a' ghleann. 'S e tuathanaich a bh' annta is chinneadh iad cruithneachd Innseanach, pònair agus cotan, dh'fhigheadh agus mhaiseachadh iad clò, reiceadh iad salann, agus b' e òr-cheàrdaichean a bh' annta. Chaill iad an cuid fearrainn fo Riaghailt nan Spànnteach, agus bha iad fo smachd siostam riaghaltais fhiùdalaich. Chaidh iomadh dhuibh a thoirt dha na mèinnean. Chaidh iad uile a mhilleadh anns a' ghleann sin co-dhiù, le tinneasan às an Roinn Eòrpa, a bharrachd air an obair chruaidh agus an droch làimhseachaidh a fhuair iad. Tha daoine le buntaineas do thuatha a' Ghlinne Aburrá ann fhathast is iad a' fuireach ann an sgìrean eile ann an Stàit na h-Antioquia, mar eisimpleir ann an Urabá agus anns an sgìre ann an àirde a deas agus iar.

Taisgealadh Spàinntich a' ghlinne[deasaich | deasaich an tùs]

Marasgal Jorge Robledo.
Anns an Lùnasdal 1541, bha Marsgall Jorge Robledo anns an àite ris an canar Heliconia an latha an-diugh agus chunnaic e rud fad às is esan a' creidsinn e gur e gleann a bh' ann. Chuir e Jerónimo Luis Tejelo am fearrann a rannsachadh, agus ràinig Tejelo an fhaiche far a bheil Medellín an latha an-diugh tron oidhche 23 an Lùnasadal. Thug na Spàinntich Gleann Naoimh Bartholome air, ach chaidh sin atharrachadh ann an ùine ghearr gu Aburrá, an t-ainm tùsail aige, a tha a' ciallachadh "Dealbhadairean," air sgàth gu rinneadh na Tùsanaich dealbhan air a' chlò.[9] Cha robh an gleann cho tarraingeach dha na ceannsaichean aig an àm sin, leis cho gann 's a bha e a thaobh bheairteis agus leis cho nàimhdeil a bha daoine an àite.

Ann an 1574 dh'iarr Gaspar de Rodas bho Chabildo de Antioquia (Comhairle na h-Antioquia), ceithear mìle ceàrnagach de fhearrann fhaighinn airson treudan agus tuathanas a stèidheachadh anns a' ghleann. Thug a' Chomhairle trì mìle ceàrnagach dhe fhearrann dhasan.[9]

Thàinig An Reachdadair Co-Àiteachail Francisco de Herrera y Campuzano le 80 Tùsanaich Aimearaganach ann an 1616, ga ainmeachadh "Poblado de San Lorenzo," far a bheil "Ceàrnag El Poblado" an latha an-diugh. Ann an 1646 dh'òrdaich lagha co-àiteachail gun sgarradh na Tùsanaich Aimearaganach bho na mestizos agus na mulattos, is le sin thòisich riaghladh co-àiteachail air baile ùr a thogail ann an Aná, far a bheil A' Cheàrnag Bherrio an latha an-diugh, agus far an deach eaglais Nuestra Señora de la Candelaria de Aná ("Naomh Màiri à Candelaria ann an Aná") a thogail. Trì bliadhna an dèidh sin, thòisich na Spàinntich Iglesia La Candelaria de Medellín (Eaglais Chandelaria ann am Medellìn) a thogail, a chaidh a thogail a-rithist aig deireadh na 18mh linne.[9]

Am baile a' fàs[deasaich | deasaich an tùs]

Eaglais Màiri a' Chandelaria anns a' Chèarnaig Berrio.
Thòisich an sluagh air fàs lìonmhor an dèidh 1574, agus bha Gaspar de Rodas na thàmh anns a' ghleann. A-rèir cunntasan na h-Eaglaise San Lorenzo, bha sia pòsaidhean ann eadar 1646 agus 1650, agus 41 eadar 1671 agus 1675.[9] Bha mèinnean òir air an leasachadh ann an iar-thuath Antioquia, agus bha feum orra air biadh fhaighinn bhon dùthaich ri a thaobh. 'S e àite gu math roi-innleachdail eadar mèinnean òir agus a' chiad phrìomh-bhaile roinneil, Santa Fe de Antioquia a bh'ann an Gleann Aburrá.[9]

Thòisich a' phrìomh-bhaile roinneil, Santa Fe, a chuid shuimealachd a chall agus dh'fhàs e bochd mean air mhean, leis gun tigeadh daoine cudromach a' mhalairte chun a' ghlinne Aburrá, far an do thòisich teaghlaichean beairt fearainn a cheannachd. Ann an ùine ghoirid, dh'iarr a' chiad chuid dhe tìrichean gun cruthachadh comhairle anns a' ghleann, agus le sin fhuair iad riaghaltas fa-leth bho Shanta Fe.[9] Rinn an riaghaltas ann an Santa Fe sabaid an aghaidh sin, ach 22 An t-Samhainn 1674 chuir Mariana na h-Ostaire a h-ainm dhan reachd a chruthaich a' Chomhairle. Chaidh an reachd rìoghail a ghairm 2 An t-Samhain 1675 leis an Riaghladair Miguel de Aguinaga. Fhuair am baile ùr an t-ainm Villa de Nuestra Señora de la Candelaria.[9]

Rè linntean fo bhuaidh nan Spàinnteach[deasaich | deasaich an tùs]

Mapa Medellín mar a bha e ann an 1791.
Bha na daoine air an sgapadh air feadh a' ghlinne ro stèidheachadh a' bhaile, agus cha robh ach corra theaghlaich gan cruinneachadh aig beul na h-Aibhne Aná (An Abhainn Santa Elena) an-diugh agus na h-Aibhne Medellín; bha feadhainn eile a' fuireach ann an El Poblado San Lorenzo. An dèidh na reachd rìoghail, thagh na luchd-inmrich làrach air an Abhainn Aná mar chridhe a' bhaile ri teachdail, le eaglais Candelaria ann am meadhan.

'S e gnothaichean tiughadh gu math sìmplidh a bh' anns na prìomh thoglaichean. Cha robh ach dà ùrlair fiu's aig taighean na daoine as cudromaiche, agus cha robh an eaglais agus Talla a' Bhaile cho drùidhteach. Cha robh an eaglais air a leasachadh ach anns an 18mh linn. Cha robh ach ùrlar air Talla a' Bhaile, a bha stèidhichte ri taobh an iar na ceàrnaig. Bha mullach tiughadh air gu ruige 1742, nuair a chuireadh sglèitean air. Ann an 1682, thòisich luchd-malairte agus còigrich Iglesia de la Veracruz (Eaglais na Croise Fìor) a thogail, coisrigte mar eaglais le Easbaig na Popayán ann an 1712.[9]


Eaglais na Croise Fìor
Thug prìomh chùnntas-sluaigh na linntean co-àiteachail àite ann an 1675: bha 3,000 duine agus 280 teaghlach ann. Cha do rinn iad cùnntas-sluaigh eile gus an do dh'òrdaich "El Visitador Colonial" (An Reachdadair Co-Àiteachail) Juan Antonio Mon y Velarde e uaireigin eadar 1786 agus 1787: bha 14,507 duine agus 241 teaghlach ann. Ann an 1808, dà bhliadhna mus do bhuannaich Coloimbia a cuid neo-eisimeileachd, bha 15,347 duine agus 360 teaghlach ann.[9]

Chaidh Colaiste Rìoghail nan Franciscanach a stèidheachadh 180 ann am Plaza Central (Cèarnag Bherrío an latha an-diugh) agus bha roinnean Gràmair, Feallsanachd agus Diadhachd aige.[10] Ann an ùine ghearr, chaidh an Colaiste a ghluasad gu togalach ùr anns a' Cheàrnag Bheag San Ignacio. Ann an 1821 fhuair e an t-ainm ùr Colaiste na h-Antioquia, agus mu dheireadh thall Oilthigh Antioquia ann an 1901. Bha a' chiad sgoil trèanaidh dreuchdail, a' chiad stèisean radio cultarail ann an Aimearaga-Laideannach, agus a' chiad gharradh luibheachaig an oilthigh. Tha e clùiteach an-diugh airson leasachaidhean anns an leigheasachd, ath-chur buill-bodhaig nam measg.

Tionndadh Gnìomhachais[deasaich | deasaich an tùs]

Toglach Stèisean Mheadhanach an Trèana air a dh'ath-leasachadh.
Dh'fhàs am baile uabhasach cudromach aig ìre nàiseanta rè na 19mh linn a chionn 's gun dèanadh òr agus coifidh, a bharrachd air gun do thogadh an rathad iarainn roinneil (Ferrocarril de Antioquia), air a rachadh à cleachdadh a-nis.

Dh'àrdaich sluagh a' Mhedellín sia turas anns a' chiad leth na 20mh linn, bho sluagh de 59,815 ann an 1905 gu 358,189 ann an 1951. Chuir Cogadh na Mìle Làithean (1899-1902) stad air leasachadh gnìomhachasail a' bhaile, ged nach tug an cogadh sìobhalta buaidh gu dìreach air an roinn. Rinn Ceann-suidhe Rafael Reyes ath-chruthachaidhean an dèidh a' chogaidh, agus lean leasachadh gnìomhachasail a' bhaile [9] le stèidheachadh Comann Luchd-Malairte ann am Medellín. Chruthaich a' bhuidheann sin pròiseact còmhdhail roinneil a cheangail Medellín do roinnean eile ann an Coloimbia agus thall thairis.

A dh'aindeoin gu robh gnìomhachas an òir uabhasach cudromach aig toiseach toiseachaidh leasachaidh Medellín, 's e cofaidh a thug fàs air a' bhaile anns an 20mh linn. Dh'fhàs am malairt gu ìre eadar-nàiseanta leis gum fàsadh cofaidh a' phrìomh stuth as-mhalairt na dùthcha. A bharrachd air sin, chruthaich fiùghantas gnìomhachasail malairteach a' Mhedellín clas dhe luchd-malairte agus luchd-dèanadaise is stèidhich iad prìomh ghnìomhachasan aig ìre nàiseanta ann an Coloimbia.[9] Rè na 1930an, leasachadh gnìomhachas a' chlòtha le teaghlaichean a rinn am fortain ann am mèinnean an òir aig àm a' cho-àiteachais. Chaidh gnothaichean na Glainne, na Dighe, agus a' Bhìdhe a stèidheachadh rè nan 1930an, agus chuidich sin Medellín an roinn gnìomhachasail a dhèanamh an tè a bu chudromaiche ann an Coloimbia. Tha feadhainn dhe na companaidhean sin a' dol fhathast, seadh le an ainmean tùsail aca, seadh le ainmean ùra.


Chaidh an Tùr Coltejer, an togalach as àirde ann am Medellín, a thogail eadar 1968 agus 1972, samhla eadar-nàiseanta a' bhaile.
Malairt ann am Medellín[deasaich | deasaich an tùs]
'S e tè dhe na companaidhean fighe as cudromaiche ann an Coloimbia a th' ann Coltejer. Chaidh a stèidheachadh ann am Medellín le Alejandro Echavarría 22 An Dàmhair 1907.[11]

Bheireadh nochdadh a' ghuail ann an Amagá, a tha suidhichte corra mhìle mu dheas a' Ghlinne Aburrá, agus togail ionadan dealain-uisge cumhachd dha na gnìomhachasan ùra, agus air sgàth sin chaidh iomadh chompanaidhean beaga a chruthachadh. Chuir Rathad Iarainn na h-Antioquia (ga thogail ann an 1875) cruinn-eòlas fhir dhe na sgìrean as beanntaiche ann an Aimearaga a Deas fo smachd, gu h-àraidh an Tunail La Quiebra, a chruthaich ceangail eadar teis-meadhan a' ghnìomhachais agus an Abhainn Mhagdalena, an abhainn mhòr as so-sheòlta ann an Coloimbia. Thog Medellín a' chiad phort-adhair aige ann an 1932, am Port-adhair Enrique Olaya Herrera.[9]

Sheall sgrùdadh a rinn Charles H. Savage mu dheidhinn a' chinneasachaidh gnìomhachasail ann an Antioquia eadar 1960 agus 1972 dìreach cho cudromach a dh'fhàs na gnìomhachasan ann am Medellín airson Coloimbia agus Aimearaga a Deas. Rinn esan sgrùdadh air buil na atharraidhean sòisealta a dh'adhbharaich an teis-eòlas ùr. Chùm Savage sùil mionaideach air trì taighean-gnìomhachais ann an Antioquia: dà thaigh-crèadhadaireachd ann an Santuario agus La Blanca, a bharrachd air taigh-gnìomhachas a' chlòtha ann amn Medellín. Cha robh Savage uasal a-mhàin à toradh gnìomhachasail na taighean-gnìomhachasan ann an Antioquia, ach cuideachd às an dàimh eadar luchd-obrach agus fasdaidhearan, agus dh'ainmich e an èifeachdas ghnìomhachasail sin "Cultar na h-obrach".[12] Chaidh na toraidhean aige a chur sa chlò leis a' cho-làimhaiche aige George F. Lombardi fon ainm Sons of the Machine.[13][14] Chaochail Savage ann an 1973.

Ealainn agus litreachas rè a' chiad phàirt na 20mh linn[deasaich | deasaich an tùs]

Dàmh nam Mèinnean aig an Oilthigh Nàiseanta Coloimbia, earrann Mhedellín.
Tha an Oilthigh Antioquia, an Oilthigh Nàiseanta Colombia leis an earrann aige ann am Medellín, agus Universidad Pontificia Bolivariana (an Oilthigh Pàpanach Bolivarianach) air a bhith aig cridhe foghlam acadaimigeach a' bhaile aig ìre eachdraidheil agus iad a' treànadh clas inntleachdail a' cheàrna, aig ìre nàiseanta agus eadar-nàseanta.

'S e eileamaid shòisealta chudromach a bh' ann an Ealain agus Litreachas ann am Medellín. Ghabh am baile pàirt ann an atharrachaidhean litreachais bho Romannsaidheachd gu Ealainn Nòdha Ùr agus bhuidhnean litreachas na linne ùir rè a' chiad leth dhen 20mh linn. Rinn an t-ùghdar Tomás Carrasquilla (1858 - 1940) mion-sgrùdadh air sluagh na h-Antioquia a bha aige fhèin, is chuir esan an cèill gu h-amaiseach am beatha làitheil agus na cleachdaidhean aca. Bha an t-ùghdar agus feallsanachd Fernando González à Envigado (ann an ceàrn cathaireil a' Mhedellín), an dealbhadair na dealbhan-èibhinn Ricardo Rendón agus am bàrd León de Greiff a-measg luchd-stèidhichidh na Panidas, buidheann litreachais à Medellín. Bha bàird agus ùghdairean cudromach eile ann, mar Phorfirio Barba Jacob agus Efe Gómez. 'S e Eladio Vélez agus Pedro Nel Gómez na dealbhadairean a bu chlùitiche. Bha an ceòladair Carlos Vieco Ortiz uabhasach ainmeil. Bha na prìomh-oifisean aig companaidhean ciùil mar Sonolux, Ondina agus Silver ann am Medellín.[9]

Bha na clubaichean ann am Medellín, iomadh dhuibh le freumhan aig deireadh na 19mh linn mar an Club Union (stèidhichte ann an 1894) agus an Club Campestre (stèidhichte ann an 1924), aig cridhe buidhnean inntleachdail agus gnìomhachasail. Chaidh an Circo España (Siorcas na Spàinne) a chruthachadh ann an 1909 agus an Taigh -cluiche Bolívar, ann an 1919. Chaidh an Taigh-cluiche Junín àlainn a sgrios airson an Tùr Coltejer a thogail. Chaidh Cine Colombia, a' chiad chompanaidh sgaoilidh fhilmichean na dùthcha, a stèidheachadh ann am Medellín ann an 1927.[9]

Plana Mòr Medellín[deasaich | deasaich an tùs]

El Poblado, sgìre beairt mu dheas, fear dhe na làraich cathaireil agus eaconamach as cudromaiche na Colombia.
Rè na 1950an dhealbhachadh luchd-gnìomhachas, luchd-malairt agus an Riaghaltas Ionadail Am "Plan Mòr Medellín" (PMM) (Plan Pìdhleat), plana airson leasachadh a' bhaile air feadh a' Ghlinne Aburrá agus mu dheireadh thall chruthachadh sin a' chiad cheàrn cathaireil ann an Coloimbia. 'S e Paul Wiener agus José Luis Sert na ailtirean a bha os cionn a' phròiseact. Bha cladhachadh na h-Aibhne Mhedellín, stiùireachadh tuineachaidhean ùra air buthaich a' ghlinne, cruthachadh làraich gnìomhachasail ann an sgìre Guayabal, dealbhachadh cathaireil airson is gum biodh am baile ann an co-fhuaimneachd leis an abhainn, togail Pàirc Ball-Coise ùr, agus stèidheachadh làraich riaghal anns an La Alpujarra a-measg nam pròiseactan a bu chudromaiche anns a' PhMM.[9]

Thòisich àm ùr dhe cugallachd phoiliteagach airson Choloimbia an dèidh mort tagraiche a' chinn-shuidheis Jorge Eliecer Gaitán ann an ùpraid air a bheil Am Bogotazo, a thachair ann am Bogotá ann an 1949. Sgaoil an t-ainneart poiliteagach air feadh sgìrean dùthchail na tìre, agus bu chòir dha iomadh thuathanaich a theiche chun nam bailtean-mòra. Dh'èireadh sluagh Mhedellín gu luath rè nam bliadhnachan a thigeadh. Dh'fhàsadh bruthaich a' ghlinne loma-làn slumaichean. Bha 358,189 luchd-àiteachaidh anns a' bhaile ann an 1951, ach 22 bliadhna an dèidh sin, ann an 1973, bha an sluagh air a dhol suas trì tursan gu 1,071,252.

Thug an sluagh buaidh mhòr air a' PhMM. Dh'fhàs crìochan a' bhaile gu ruige àiteachan nach robh am broinn a' PhMM, is le sin thàinig Medellín dìreach ri taobh bailtean eile anns a' ghleann Aburrá, mar Envigado, Bello agus Itagüí; 'S e teaghlaichean bochda a bh'ann na in-imrich ùra a fhuair Medellín, is iad gun creideis gus taighean a cheannaich, agus air sgàth sin chaidh iomadh sgìrean a thogail taobh a-muigh a' PhMM; Chaidh sgrios a chur air tòrr sheann thoglaichean ann am meadhan a' bhaile airson tùraichean àrda, oifisean agus rathadan mòra a thogail. Chaidh sgrios a chur air An Taigh-Cluiche Junín, a bha cho àlainn ri taobh Santa Elena, dìreach gus an Tùr Coltejer a thogail. Solaraich an inimricheas mhòr gu Medellín luchd-obrach gu leòr airson leudachadh taighean-gnìomhachasan a' chlòtha, is iad a bhith ga ùrachadh aig an àm sin,[9] ach chruthaich e trioblaidean ùra airson a' bhaile cuideachd: cion-cosnaidh na b'àirde, seirbheisean air dhìth dha na sgìrean bochda, ainneart cathaireil tro iomadh dhuibh, agus collapse an t-siostaim chòmhdhail. Abair àite foirfe airson am mafia a rinn droch chrom air a' bhaile fad na deicheadan a leanadh a chintinn, agus bu chòir dhan PhMM a dh'fheitheamh airson amannan nas fheàrr.

Beò Cultarail fad na deicheadan a dh'fhalbh[deasaich | deasaich an tùs]

Càrn-Cuimhne "La Raza" (A' Chinneadh), obair ann ann umha agus crudhtan le Rodrigo Arenas Betancur, 124 troighean. Tha e stèidhichte aig Talla a' Bhaile ann an La Alpujarra.
Nochd ginealach ùr dhe ùghdairean agus luchd-ealainn, le nòs na b'ùire, ann am Medellín anns na 1950an. Chàineadh iomadh ùghdair an cultar ionadail agus nàiseanta. Chuir Manuel Mejía Vallejo nòs aithriseach ùr air bhonn gun a chuid fhreumhan ionadail fhàgail. 'S e cuideachd linn an Nadaismo a bh'ann, buidheann litreachasis a chaidh a chur suas le Gonzalo Arango agus iomadh eile. Bha an Nadaismo ana-chèireachail gu fosgailte, is e a' càineadh bun-nòsan traidiseanta a' chomainn-shòisealta, agus bhathar a' beachdachadh gu robh e nihilist aig ìre feallsanachail. Bha an dealbhadair Debora Arango an sàs ann an saoghal sòisealta agus poiliteagach na dùthcha leis a cuid obrach. 'S e dealbhadair ainmeil eile a thug cliù dha Medellín tro mheadhan an ealainn a bh'ann Fernando Botero, a fhuair brosnachadh airson a chuid obrach ann am beatha làitheil agus dràma a' bhaile. Thug esan a' mhòr-chuid dhen obair a rinn e do Thaigh-Tasgaidh na h-Antioquia mar thabhartas, agus chuir am baile taingeil an t-ainm aige fhèin dhan Cheàrnag Bhotero. Rè na 1970an thogadh am fear-ealainn Rodrigo Arenas Betancur na deilbheadhean chàrn-cuimhne aige ann am Medellín ach cuideachd fad iomadh sgìrean eile air feadh Choloimbia. 'S e ùmhlachd dhan chultar Paisa a tha an obair ainmeil aige, La Raza (A' Chinneadh), stèidhichte anns an làrach riaghlach La Alpujarra.

Thoir iomadh ionadan cultarail beò dhan bhaile, mar an Taigh-Chluiche Pablo Tobón Uribe (1967), Taigh-Tasgaidh an Ealainn Nòis Ùir (1978), agus An Taigh-Tasgaidh Cathaireil (1987). Fhuair An Taigh-Tasgaidh Traidiseanta na h-Antioquia an darna fhosgladh oifigeil aige le mòran dhen chuid obrach a rinn Fernando Botero ann an 2000. Tha oilthighean ùra air a fhosgladh anns a' bhaile cuideachd: Oilthigh Medellín (1950) agus Oilthigh Eafit (1960).

Rannsachadh[deasaich | deasaich an tùs]
Tha an American Geographical Society ag obair air pròiseact airson clàr-leabhraichean brìgheil coileanta an Comuna 13, fear dhe na mòran sgìrean ann am Medellín, a chruthachadh.

An latha an-diugh[deasaich | deasaich an tùs]

Leabharlann na Spàinne, structar ailtireil ùr-nòsach mòr ann an crudhtan ga thogail air bàrr a' bheinn ann am Medellín
'S e an suidheachadh gur e am baile as cudromaiche taobh ghnìomhachais ann an Coloimbia a th'ann Medellín an rud a bu mhotha a chuidich am baile staing na 1980an agus na 1990an a cheannsachadh. Tha am baile uabhasach moiteil às am Metro de Medellín, seirbheis còmhdhail cathaireil mòr, agus 's ean aon rud bhon a' Phlan Mòr Medellín na 1950an air a nochdadh gus an latha an-diugh a th'ann. Chaidh togail Ceàrnag a' Mhedellín, ionad eadar-nàiseanta airson cruinneachaidhean agus taisbanaidhean, a dhealbhadh gus eaconomaidh eadar-nàiseanta na Coloimbia a shealltainn dhan shaoghal. 'S e baile ùr-nòsach le sluagh dhe trì muillean daoine a th'ann Medellín an-diugh.

Lughdaich an ainneart a bh'ann fad iomadh bhliadhna cnapan-stàrraidh sòisealta is iad ag adhbharachadh mòran dhragh shòisealta. Cheangail am Metro am baile-mòr ri chèile, bho sgìrean bochda gu sgìrean beairt, agus thathar a' dealbhachadh siostam ùr dhe bhusaichean poblach, air a bheil am "Metroplus." Tha àiteachan ann am Medellín an-diugh airson ealainn, bàrdachd, dràma, a bharrachd air togail leabharlainn poblach, stèidheachadh eco-pàircean ùra, leis na daoine an sàs ann an leasachadh a' bhaile.[15]

Cruinne-Eòlas agus Clìomaid[deasaich | deasaich an tùs]

Sealladh air Medellín bho Enciso
Tha farrsaingeachd dhe 382 km² (237 mìle cheàrnagach) aig Medellín. Tha 16 comunas (sgìrean), 5 corregimientos (bailtean beaga), agus 271 barrios (sgìrean cathaireil) ann. Tha Ceàrn Cathaireil a' Mhedellín am broinn a' Ghlinne Aburrá gu lèir, aig 1,500 meatair (mu 4921 troighean) os cionn ìre na mara, leis an Abhainn Mhedellín (ris an canar Porce cuideachd), ga sruthadh mu thuath. Tha na bailtean Bello, Copacabana, Girardota agus Barbosa mu thuath a' ghlinne. Tha Itagüí, Envigado, Sabaneta, La Estrella agus Caldas mu dheas a' ghlinne.

Chan eil an clìomaid ann am Medellín cho teth ma iomadh bhaile eile gan stèidheachadh aig an aon domhan-leud dlùth air meadhan-chearcall na cruinne o chionns gu bheil e suidhichte aig 1,500 m os cionn ìre na mara. Leis gu bheil e suidhichte cho àrd os cionn na mara agus air sgàth gu bheil làrach sònraichte aige am broinn na h-Andes, tha an aimsir ann am Medellín nas coltaiche ri clìomaid fo-throipigeach fliuch na clìomaid troipigeach. Tha teodhlachd mheadhanach bhliadhnail aige dhe 22 °C (72 °F), agus leis gu bheil e faisg air a' mheadhan-chearcall, tha an teodhachd gu math seasmhach fad am bliadhna, le mion-atharrachaidhean na teodhachd. Tha an teodhachd a' dol bho 15 °C (52 °F) gu 30 °C (86 °F). 'S e 'La Ciudad de la Eterna Primavera' neo 'Baile an Fhoghar Bith-bhuan' am far-ainm aig Medellín o chions gu bheil clìomaid càillear fogharmhor aige, ach leis gu bheil am baile suidhichte ann an gleann tha mòran sgìrean shuas air an leathad, tha ann teodhachd beagan nas fhuaire anns na beanntan mu thimcheall.

An t-sìde chumanta ann Medellín
Mìos	Jan	Feb	Mar	Apr	May	Jun	Jul	Aug	Sep	Oct	Nov	Dec	Bliadhna
Àirde reacòrd °C (°F)	32
(89)	33
(91)	33
(91)	33
(91)	32
(90)	32
(90)	32
(90)	33
(91)	33
(91)	32
(89)	32
(89)	33
(91)	32
(90)
Àirde mheadhanach °C (°F)	27
(80)	27
(81)	27
(81)	28
(82)	28
(82)	28
(82)	28
(82)	28
(82)	27
(81)	27
(81)	27
(80)	27
(80)	28
(82)
Ìsle mheadhanach °C (°F)	17
(62)	16
(61)	16
(61)	16
(60)	16
(60)	16
(60)	16
(60)	16
(61)	16
(61)	16
(61)	17
(62)	17
(62)	16
(61)
Ìsle reacòrd °C (°F)	11
(52)	11
(51)	10
(50)	11
(52)	11
(52)	10
(50)	10
(50)	11
(52)	10
(50)	11
(52)	10
(50)	11
(51)	11
(52)
Sileadh mm (òirleach)	55
(2.17)	77
(3.03)	114
(4.49)	179
(7.05)	191
(7.52)	153
(6.02)	108
(4.25)	154
(6.06)	178
(7.01)	218
(8.58)	150
(5.91)	79
(3.11)	1,656
(65.2)
Iomradh: [16] 2008-09-26
Sgìrean Riaghlach[deasaich | deasaich an tùs]

Comunas neo sgìrean ann am Medellín.

Corregimientos (bailtean air an dùthaich) a' Mhedellín.
'S e baile fo shiostam deamocratach poblachdach fon Bhun-Reachd Coloimbia bho 1991 a th'ann Medellín, leis an righaltas aige air a sgapadh. Compartichidh Pròbhaist a' Mhedellín agus An Comhairle riaghladh a' bhaile, is iad air a thaghadh tro bhòtadh poblach.

Tha iomadh roinnean oifigeil (secretarías) ann, roinnean airson luaineachd shòisealta, cultar cathaireil, leasachadh sòisealta, foghlam, sgrùdadh agus amchd, riaghaltas, goireasan, obraichean poblach, seirbheisean riaghlaich, àrainneachd, mnathan, còmhdhail, roinn coitcheann, agus roinn prìobhaideach nam measg. A bharrachd aie sin tha iomadh roinn neo-eisimeileach ann: am Port-Adhair Olaya Herrera, an Leabharlann Phoblach (Biblioteca Pública Piloto), Colaiste na h-Antioquia (Colegio Mayor), Companaidh Leasachaidh Chathaireil (EDU), Companaidh na Seirbheisean Phoblach (EEPPM), agus Institiùid Spòrs agus Cur-seachadan (INDER), Companaidhean Choitcheann a' Mhedellín (EEVVM), Stèiseanan a' Bhus Mhedellín, an t-Ospadal Coitcheann Medellín, "Metrosalud" (airson slàinte), Institiùid Chathaireil an Teic-Eòlais (ITM), Metro de Medellín, Metroparques (os cionn na pàircean) agus Metroseguridad (airson tèarainteachd).



Roinnean[deasaich | deasaich an tùs]
Roinn an earr-dheas sgìre: El Poblado.
Roinn an iar-dheas: sgìrean Guayabal agus Belén.
Roinn an iar-mheadhannach: sgìrean Laureles, La América agus San Javier.
Roinn earr-mheadhannach: sgìrean La Candelaria, Villa Hermosa agus Buenos Aires.
Roinn an iar-thuath: sgìrean Castilla, Doce de Octubre agus Robledo.
Roinn an earr-thuath: sgìrean Aranjuez, Manrique, Popular agus Santa Cruz.
Corregimientos (bailtean beaga): San Sebastián de Palmitas, San Cristóbal, Altavista, San Antonio de Prado agus Santa Elena.
An lagh agus an riaghaltas[deasaich | deasaich an tùs]
Tha am Poiliteags agus an Lagh gu math buillsgeanach ann an Coloimbia; tha sin a' ciallachadh gum bithear ag aontachadh agus a' gabhail ris a' chuid as motha dhe na laghan ann am Bogotá, a' phrìomh-bhaile. A dh'aindeoin sin, mar bhaile-mòr, nì Medellín a dhìcheall taobh riaghlach a' cheàrna. Tha Riaghaltas a' Bhaile ga sgarradh eadar earrann an riaghaltais fhèin agus an earrann reachdail. Thathar a' tagh Pròbhaist a' Bhaile (El Alcalde) gu poblach airson ceann-aimsir dhe ceithear bliadhna (dìreach mar Cheann-Suidhe na dùthcha agus Riaghladair gach uile Ceàrna ann an Coloimbia).

Eucoir[deasaich | deasaich an tùs]
'Se am baile a b' ainneartaiche san t-saoghal a bh'ann Medellín o shean. Fhuair e an t-ainm uabhasach sin mar thoradh a' chogaidh cathaireil a rinn na drug cartels aig deireadh na 1980an. Mar dhachaigh A' Chairteil Mhedellín, le Uachdaran na Drogaichean Pablo Escobar os a chionn, bha am baile na h-ìobairteach an uabhais a dh' adhbharaich an cogadh eadar a' bhuidheann sin agus a cuid nàmhaidean. Ach thoisich ìre na h-eucorach a dhol sìos an dèidh bhàis Escobar. Bha ìre na h-eucorach fhathast gu math àrd rè na 1990an, ged a rachdadh e sìos beag air bheag an coimeas ris na bliadhnachan a bu mhiosa. Anns An Dàmhair 2002 dh'òrdaich Álvaro Uribe Vélez, ceann-suidhe na Coloimbia, gun tugadh an t-airm gu buil “Operación Orión”, is iad ag amas air mailisidhean chathaireil na FARC agus na AUC a leigeil ma sgaoil[17]. Eadar 2003 agus 2006 chaidh di-fheachdachadh na mailisidhean chathaireil na AUC a bh'ann fhathast a thoirt gu buil, agus leig a bharrachd air 3,000 fir fo armaibh an cuid armachd dheth[18]. Tha ìre na h-eucorach ann am Medellín air a lughdachadh gu brìgheil. Tha ìre na h-eucorach ann am Medellín gu math àbhaisteach do bhaile-mòr ann an Aimearaga-Laideannach gus an latha an-diugh.

Eaconamaidh[deasaich | deasaich an tùs]
'S e stàilinn, a' chlò, aodach, biadh agus deoch, àiteachas (bho na sgìrean dùthchasail), seirbheisean poblach, stuthan ceimeagach and pharmaceuticals, refined ola, agus dìthean a tha aig cridhe an eaconomaidh.

Tha an turasachd air a dhol gu math air adhart anns na bliadhnachan a dh'fhalbh.

Leasachadh Cathaireil[deasaich | deasaich an tùs]

A' Cheàrnag Bhotero
Tha e uabhasach soilleir gu bheil am baile ga leasachadh ann an dòigh làidir, gu h-àraidh leis cho pailt a tha na tùran àrda ùra a thathar a' togail. Aig an ìre seo tha Medellín a' deànamh nas fheàrr na gach uile baile-mòr eile na dùthcha Bogotá, prìomh-bhaile na nàisein agus cridhe an eaconomaidh, nam measg, taobh togail agus dealbhachadh tùran àrda ùra. Anns an t-Sultainn 2008, bhathar a' togail 127 tùran àrda ann am Medellín, 25 gam àideachadh, agus 17 gam moladh.[19]

Foghlam[deasaich | deasaich an tùs]

A' Chèarnag Mheadhanach aig an Oilthigh Antioquia
Tha a bharrchd air 30 oilthighean ann am Medellín is iad a' sgaoileadh an fhoghlaim air feadh na h-Antioquia, an "Eje Cafetero" (sgìre a' Chofaidh) agus Costa na Cairib. 'S e Oilthigh na h-Antioquia, an t-Oilthigh Nàiseanta Coloimbia agus an Colaiste Jaime Isaza Cadavid (poblach), agus an t-Oilthigh EAFIT, Oilthigh Medellín, An t-Oilthigh Pàpanach Bolivarianach, an t-Oilthigh San Buenaventura, Sgoil Inneallaidearachd na h-Antioquia, Oilthigh Santo Tomas, SENA (Seibheis Nàiseanta Ionnsachaidh) agus CES am feadhainn as cudromaiche. A bharrachd air sin, tha ionadan teic-eòlais curomaich ann, mar ITM (Institiùd Nàiseanta an Teic-Eòlais).


Leabharlann an Oilthigh Prìobhaideach EAFIT.
Rè an deichead mu dheireadh, tha Riaghaltas a' bhaile air foghlam poblach, togail sgoiltean is leabharlainn anns na sgìrean bochda a bhrosnachadh. Tha seann traidisean dhe sgoiltean agus colaistean prìobhaideach anns a' bhaile, iomadh dhuibh gan ruith leis an Eaglais Caitligeach, buidhnean prìobhaideach, agus feadhainn bho thall thairis. Tha na sgoiltean Columbus, Theodoro Hertzl, San Ignacio de Loyola, Cumbres, Colombo Britanico, El Corazonista, Marymount, Montessori, na àrd-sgoiltean Los Pinares, Los Alcázares, San José De La Salle, Jorge Robledo, a sgoil Teicnigeach Salesianach Pedro Justo Berrío, An Oilthigh Pàpanach Bolivarianach, agus mòran eile nam measg.

Thoir iomadh non-governmental organizations agus buidhnean oifigeil taic do development airson chloinne agus òganaich bho na sgìrean bochda. Tha Baile Don Bosco a' toirt cùram gu clannn na sràide.[20] An dèidh sìtheachadh a' bhaile thàinig buidhnean dha na sgìrean a bu bhochda is iad ag obair còmhla ris na daoine òga a bha an sàs ann an ainneart cathaireil, gus na cothroman aca a leasachadh. Bha pàirt cudromach cuideachd aig na oilthighean ann am Medellín, poblach agus prìobhaideach, còmhla ri buidhnean nàiseanta agus eadar-nàiseanta.

Còmhdhail[deasaich | deasaich an tùs]
Còmhdhail Adhair[deasaich | deasaich an tùs]

Port-Adhair Eadar-nàiseanta José María Córdova

Port-Adhair Olaya Herrera
Tha am Port-Adhair Eadar-nàiseanta José María Córdova (MDE) ann an Rionegro, baile eile an àirde an ear Medellín, taobh a-muigh a' ghlinne Aburrá. Tha e a' frithealadh cinn-uidhe nàiseanta agus edar-nàiseanta, agus 's urrainn dha ri itealain mòra a dhèiligeadh is plèanaichean a dhol sìos tron oidhche. Bith tursan-adhair eadar-nàiseanta ann gach latha gu agus bho Miami, Eabhraig Nuadh, Baile Meagsago, Caracas, Quito, Baile Panama, Porlamar, Aruba agus iomadh bailtean cudromach eile. Chan eil am Port-Adhair Olaya Herrera (EOH) a' frithealadh ach tursan-adhair roinneil, triallaiche agus plèanaichean beaga, anns a' chummantas.

Còmhdhail Fhearrainn[deasaich | deasaich an tùs]

Treànaichean Metro an am Medellín
Thoir siostam còmhdhail poblach a' bhaile a-staigh busaichean diesel, tacsaidhean, agus treànaichean cathaireil ris an canar Metro de Medellín. Ceangailidh am Metro Medellín fhèin gu Itagüí, Envigado agus Bello. Thèid loighne A bho Itagüí gu Niquía, agus loighne B bho San Antonio gu San Javier. A bharrachd air sin, frithealaidh Loighne K agus Loighne J, an air chàball, air a bheil am Metrocable, gu ruige sgìre cruaidh taobh chruinne-eòlais agus an eaconomaidh. Toisichidh loighne K aig stèisean metro Acevedo aig loighne Metro A, suas air a' bheinn, gu ruige Santo Domingo Savio. Toisichidh loighne J aig stèisean metro San Javier aig loighne Metro B, suas air a' bheinn gu ruige La Aurora. Tha planaichean ann airson loighne ùr a' Mhetrocable (Loighne S) a thoisicheas an an 2009, agus ceangailidh sin Santo Domingo Savio gu El Tambo ann am Pàirc Arví faisg air Guarne. 'S e Medellín an aon bhaile an am Coloimbian far a bheil siostam chòmhdhail na leithid.

A dh'aindeoin sin, tha an trafaig ann am Medellín air fhàs gu math làidir, leis cho pailt a tha na carbadan an coimeas ris na sràidean; A bharrachd air sin, 's e dragh mòr a tha'nn an pollution ga dhèanamh leis na busaichean diesel, gu h-àraidh ann am meadhan a' bhaile agus mu dheas ann an El Poblado. Chan eil àite sam bith anns a' bhaile airson rathadan mòr a thogail.

Ann an 2006 thoisich an obair air a' Mhetroplus, seirbheis bhus le rathad aige fhèin, dìreach mar an TransMilenio ann am Bogotá. Le sin, bidh an seirbheis nas luaithe dhe busaichean na ruith dha na stèiseanan metro. Fosglaidh am Metroplus ann an 2009, is e a' fritheadh mhòr-chuid a' bhaile. 'S e an Troncal Medellín a' chiad phàirt dha, bho Oilthigh Medellín ann an àide an iar gu ruige Aranjuez, mu iar-thuath a' bhaile. Lughdaidhidh am Metroplus an droch thrafaig agus pollution anns a' bhaile, oir thèid mòran seann bhusaichean a chur às, is na busaichean ùra a' cleachdadh gas mar chonnadh.

Sluagh a' Bhaile[deasaich | deasaich an tùs]
Fàs an t-Sluaigh ann am
Medellín eadar 1905-2005
Cùnntas sluaigh
ann an	Sluagh
Iomlan   % Fàs Bun
Bhliadhna 1905
1905*	59,815	100%
1912*	70,547	118%
1918*	79,146	132%
1928*	120,044	201%
1938*	168,266	281%
1951**	358,189	599%
1964**	772,887	1292%
1973**	1,077,252	1791%
1985**	1,468,089	2454%
1993**	1,630,009	2725%
2005**	2,223,078	3717%
Poblacion Medellin.png
*Eachdraidh na h-Antioquia[21] - **Cùnntasan sluaigh a rinn DANE
Fuirichidh 58% sluagh a' Cheàrna Antioquia anns a' Ghleann Aburrá, le 67% sluagh a' Ghlinne Aburrá a' fuireach ann am Medellín fhèin. Taobh sluagh a' bhaile Mhedellín, rugadh 61.3% anns a' bhaile, 38% ann an àiteachan eile ann an Coloimbia agus 0,3% thall thairis.[22]

A-rèir Roinn Nàiseanta Riaghlach na Staitistearachd, bha sluagh dhe 2,223,078 daoine aig Medellín ann an 2005, is le sin bha e an dàrna bhaile a bu mhotha ann an Coloimbia. The metropolitan area of Medellín in 2005 included 3,312,165 inhabitants. Bha 5820 daoine airson gach ciolomeatair ceàrnagach anns a' bhaile. Bha 130,031 daoine nan tàmh ann am bailtean beaga co-cheangailte ris a' bhaile-mòr; 'Se fireannaich a bh'ann 46.7% agus boireannaich a bh'ann 53.3% an t-sluaigh. Tha ìre neo-litireachd dhe 9.8% anns na daoine nas aosda na 5 bliadhna a dh'aois. Tha cumhachd dealain aig 98.8% na taighean ann am Medellín, fìor uisge aig 97.3%, agus tha fòn aig an taigh aig 91% dhuibh.[22]

Breithean agus Bàsan[deasaich | deasaich an tùs]
A-rèir a' chunntais-sluaigh DANE 2005, chaidh 33,307 breithean,[23] a chlàradh anns a' bhliadhna sin ann am Medellín, beagan nas lugha na ann an 2004 (33,615). Chaidh 10,828 bàsan a chlàradh ann an 2005, agus 11,512 ann an 2004.

Buidhne Chinnidheach[deasaich | deasaich an tùs]
Seo Co-mhisgeachd Chinnsidheach a' bhaile:

Daoine Geala: Spàinnteach, Iùdhach, Àrabach, Eòrpach eile: 70%
Mestizos: Measgachadh dhe Daoine Spàinnteach, Àfraganach, agus Daoine Tùsail: 20%
Afro-Coloimbianaich: 6.5%
Daoine Tùsail Aimearaganach: 0.1%
Fhuair Medellín iomadh in-imrich às An Spàinn rè na 17mh agus 18mh linntean, a bharrachd air beagan inimreachais gun taghadh à Àfraga an Iar. Chaochail a' mhòr-chuid nan Tùsanach fo bhuaidh tinneasan às an Roinn Eòrpa, agus dh'eadar-phòs iomadh nam feadhainn a mhaireadh beò leis na prìomh In-Imrich Spàinnteach, fireannaich anns a' chumanntas; thoisich inimreachas nam boireannach Spàinnteach air dheireadh. Thigeadh in-imrich à Lebanon, à Iòrdan, às a' Ghearmailt, agus à Portagail rè an 19mh linne. 'S e Paisas air a bheil iomadh dhaoine à Medellín, le freumhan Spàinnteach anns a' chumanntas, gam measgachadh le fuil Àfraganach agus Tùsanach. Tha coimhearsnachd bheag Afro-Coloimbianach and Zambo-Coloimbianach ann (daoine le freumhan Tùsanach agus Àfraganach).

Tha Ceàrn an Chocó dìreach air àird an iar na h-Antioquia, tìr-àraich iomadh in-imrich Afro-Coloimbianach and Zambo-Coloimbianach a Mhedellín agus an sgìre aige. Tha inimreachas às a' Chòsta Chairib Cholombianach air a bhith fa-leth cudromach, gu h-àraidh na daoine òga a thig gus ionnsachadh aig na h-oilthigh ann am Medellín agus fuirichidh iad is iad ag obair anns a' bhaile. 'S ann an Ecuador a thig a' mhòrchuid dhe na in-imrich bho thall thairis is iad an sàs ann am malairt neo-fhoirmeil.

Cultar[deasaich | deasaich an tùs]

silleta traidiseanta aig Fèis Bliadhnail nan Dìthein ann am Medellín.
'S e Antioqueños (Antioquianaich) an t-ainm gu tric a tha air daoine a' Mhedellín bho ainm an stàite, an aghaigh Medellinenses (Medellinianaich) bho ainm a' bhaile. 'S e Paisas, an t-ainm eile a th'orra, is cuid ag ràdh gu bheil freumh an ainm a' tighinn bho na daoine a dh'fhàsadh cofaidh, mar am facal Spànnteach paisano (fear mo dhùthcha). 'S e fear dhe na còig cultar roinneil ann an Coloimbia a th'ann an Cultar Paisas. Tha an Cultar Paisa ga sgaoileadh air feadh na ceàran Caldas, Risaralda, Quindi­o a bharrachd air corra bhaile ann an Gleann Cauca agus Tolima.

Ged e an cultar Paisa aig a bheil làmh an iuchair ann am Medellí­n ( "A' Phrìomh-Bhaile Paisa"), tha am baile a' fàs nas cosmopolitan, agus a-nis thathar a' tabhann ceòl ceàrnan eile bho ceàrnan eile ann an Coloimbia am mar am (Vallenato agus Chocó), le iomadh bhiadhlann Sìneach, Cùbanch, agus Argantaineach nam measg.

Tha tùs Spàinnteach aig a' chultar Paisa, agus tha traidiseanan Caitligeach, gnìomhachasail, dìorrsach, agus hospitable aige. Thathar ag ràdh gum bruidhinn na Paisas gu ciùin luath, le gàire, agus gu bheil iad dèidheil air an tairbheadaireachd, air an rodeo, air a' ceòl, air a' bhàrdachd, air a' bhall-coise, agus na ho-ro-gheallaidhean. Tha iad uabhasach moiteil às a' bhaile aca. 'S e "rumba" ris an canar beatha na clubaichean, na taighean-sheine, na ceàrnagan agus na sràidean gach deireadh sheachdain.

Fèisean[deasaich | deasaich an tùs]
Thathar a’ cumail am iomadach seòrsa dhe fhèis ann an Medellí­n. Chithear fèilltean caitligeach, leis gur e dùthaich le mòr-chuid chaitligeach a th’ann fhathast,[24] fèisean na stàite agus tachartasan ionadail a sheallas cho làidir ‘s a tha beairteas cultarail na dùthcha.

Fèis an Neo-eisimeileachd: 20mh An t-Iuchar.
Fèis Neo-eisimeileachd na roinne: 11mh an Lùnasdal.
'S e La Feria de las Flores ( Fèis na Dìthein) an fhèis as cudromaiche ann an Antioquia. Gheibh e àite ann am Medellí­n aig toiseach an Lùnasdail agus tha e air a bhith a' cumail gach bliadhna bho 1957. Tha taisbeanaidhean dhe chàraichean seann fhasanta, silleteros (daoine a' toirt dìthein), agus eich ann mar phàirt na fèise.

A-measg na fèisean eile tha fèis [1] Eadar-nàiseanta na Bàrdachd (An t-Iuchar) (a fhuair an Right Livelihood Award ) ann an 2006, Taisbeanadh a' Mhiotais agus an Fhionnsgeul (An Dùbhlachd) agus ColombiaModa (tachartas gnìomhachas an Fhasain).


Leabharlann Leòn de Greiff.
Spòrs[deasaich | deasaich an tùs]
'S e na sgiobaidhean ball-coise Atlético Nacional, Envigado F.C. agus Deportivo Independiente Medellín a th'ann na clubaichean spòrsail as ainmeile ann am Medellín. Cluichidh iad uile aig a' Phàirc Atanasio Girardot. A bharrachd air sin, tha Medellín clùiteach airson an dà sgioba snàimh ainmeil aige, na Calamares Pilsen agus na Huracanes. Rugadh Santiago Botero Echeverry, am fear a bhuannich lap an Tour de France trì tursan, anns a' bhaile. 'S e cuideachd Medellí­n an t-àite far an do rugadh an cluicheadair goilf proifeiseanta Camilo Villegas, a tha an sàs ann an Turas PGA.

Leth-mharathon Eadar-nàiseanta Medellín
Marathon a' Ghlinne Aburrá
Club Ball-Coise Atlético Nacional
Club Ball-Coise Deportivo Independiente Medellín
Club Ball-Coise Envigado
Far-ainmean a' bhaile[deasaich | deasaich an tùs]
Aithnichte mar "prìomh-bhaile gnìomhachasail ann an Coloimbia", tha Medellín cuideachd fo na h-ainmean Ciudad de la Eterna Primavera (Baile an fhoghair bith-bhuan), Capital de la Montaña (Prìomh-bhaile nam Beann), Ciudad de las Flores (Baile na Dìthein), "Capital de las Orquí­deas" (Baile nan Orchid), La Bella Villa (Am Baile Boidheach), Tacita de Plata (Cupan Beag an Airgid), and Medallo (bhon ainm Medellìn fhèin).

Dùn Dèagh Aonaichte[deasaich | deasaich an tùs]
Tha Aonaichte air 104 bàirean a chluich (còig a bharrachd air Obar Dheathain) thairis air 22 ràithean ann am farpaisean Eòrpach. Tha sin a' ciallachadh gur iad an treasamh club Albannach as eòlaich air a bhith a' cluich annta. Nuair a bhiodh an club gu tric a' leantainn orra tro fharpaisean Eòrpach, bhiodh na meadhanan cèin a' cantail Dùn Dèagh riutha ann am mearachd – ainm club còmhstritheach na cathrach aca. Bidh seo fhathast a' tachairt air uairibh an-diugh.

Bheireadh na meadhanan Albannaich An “New Firm” orra fhèin agus air Obar Dheathain, nuair a bha iad aig àirde an soirbheachas anns na h-ochdadan. Bidh iad a' cantainn sin riutha fhathast an-diugh, ged 's e far-ainm car plaosganach on nach eil an dà chlub air dùbhlan math a thoirt dhan “Old Firm” bho chionn iomadh bliadhna.

Tha e na annas do mheud na cathrach, Dùn Dèagh, gu bheil e a' giùlan dà àrd-sgioba ball-coise proifeiseanta, CB Dùn Dèagh agus Dùn Dèagh Aonaichte. Tha an dà sgioba nan còmhstritheach làidir ris a chèile agus tha na lannan-cluiche aca mar uidhe corra cheud slat eadar a chèile.

Eachdraidh[deasaich | deasaich an tùs]
Hibernian Dhùn Dèagh[deasaich | deasaich an tùs]
1909-1923

Stèidhicheadh Dùn Dèagh Aonaichte fon ainm Dundee Hibernian ann an 1909. Ghabh iad seilbh air Pàirc Chlepington, an dachaigh a bh'aig Dundee Wanderers; agus thug iad ainm ùr air: Pàirc Thanachais (Tannadice Park).

Bha a' chiad gheama a bh' aca riamh neo-fharpaiseach nuair a chluich iad ri Hibernian Dhùn Èideann air 18mh Lùnastal, 1909. Bha an dà sgioba co-ionann aig an deireadh, 1-1.

A' chiad gheama farpaiseach a bh'aca ge-tà, b' ann ri Dundee Wanderers a bha e; bhuannaich na Wanderers an geama 2-1. An uairsin, ghlèidh iad an Cupa Charrie ionadal ri Farfair 1-0 air 23mh An Giblean, 1910.

An dèidh aon iomairt a-mhàin ann an Lìog a Tuath, chaidh a ghabhadh ann an Lìog na h-Alba air 7mh Ògmhios, 1910. Bha iad a' lìonadh beàrn a bh' air fosgladh nuair a cho-aonaich Ayr agus Ayr Parkhouse gus Ayr United a chruthachadh.

B'e Pàirc Thanachais làrach a' chiad gheama riamh a bh'aig Hibs Dhùn Dèagh ann an Lìog na h-Alba; Lìte Athletic an sgioba nan aghaidh. Ghlèidh Lìte 3-2 ach bha Hibs Dhùn Dèagh a' sìor chosnadh cliù dhaibh fhèin ann am farpaisean cupa. Bhuannaich iad cupa ionadail eile, an Cupa Siorrachd Fharfair, air a' chiad fheuchainn air 25 Màirt, 1911.

Thòisich Hibs Dhùn Dèagh air cluich ann an Cupa na h-Alba air 8mh Gearran, 1913. Bha a' chiad gheama aca aig Pàirc Hampden far an do chaill iad 4-2 ri Queen's Park. Nochd iad an uairsin airson a' chiad uair riamh ann an cuairt deireannach cupa nàiseanta anns an Dùbhlachd 1914. B' e sin an Scottish Qualifying Cup. Chaill iad ri Albion Rovers an dèidh dà gheama co-ionann.

Bhuail An Cogadh Mòr ge-tà air ball-coise na h-Alba gu lèir, agus chan eil rian nach tugadh an ùpraid sin buaidh air Hibs Dhùn Dèagh cuideachd. Thugadh thairis Roinn a Dhà anns an robh Hibs an sàs, agus chaidh lìogan sgìreil a chur na h-àite. Bha Hibs Dhùn Dèagh a' sàs ann an Lìog an Ear rè àm a' chogaidh air fad.

Thachair gu robh a' chiad gheama derby riamh ann an 1915 cuideachd ri Dùn Dèagh FC. 'S e geama càirdeil a bh'ann aig Pàirc Dens fo chomhair 4,000 luchd-amhairc. Ghlèidh Dùn Deàgh FC an geama 4-0.

Mar a bha cùisean a' tighinn air ais chun na h-àbhaist an dèidh a' chogaidh, lean Lìog na h-Alba orra Roinn a h-Aon a leudachadh. Cha deach Roinn a Dhà a stèidheachadh as ùr a-rithist ge-tà. Dh'fhàg Hibs Dhùn Dèagh an Lìog gus cur an aghaidh an co-dhùnaidh sin; b'iadsan an aon chlub a rinn a leithid. Thill iad gu Lìog an Ear agus ghlèidh iad ann an 1919/1920 e.

Thill Hibs Dhùn Dèagh gu Lìog na h-Alba san Ògmhios, 1920 ach b' e saoghal gearr a bh' aca ann a-rithist oir, cha mhòr nach do leig iad dhiubh an Lìog làrach nam bonn air sàilleabh diùltadh clubaichean Roinn a h-Aon Roinn a Dhà a chur air bhonn a-rithist. An turas seo ge-tà, cha b'e Hibs Dhùn Dèagh a-mhàin, ach 16 clubaichean uile gu lèir, a rinn an co-dhùnadh an Lìog fhàgail às beul a chèile. Mar sin dheth, b' fheudar do Hibs Dhùn Dèagh an cùl a chur ri Lìog na h-Alba airson an dàrna turas am broinn na bliadhna.

An lorg a' gnothaich seo, chaidh Hibs Dhùn Dèagh a-steach dhan Mheadhan Lìog, a bha neo-eisimileach. Bha an Lìog sin a' soirbheachadh an uibhir 's gun deach a ghabhail air ais sa mhionaid fo sgèith Lìog na h-Alba mar Roinn a Dhà 's promotion agus relegation an cois. Thill ball-coise an lìog gu Tanachais, air an dòigh seo, san Lùnastal, 1921, an dèidh tuiteam seachd bliadhna.

Cha do dh'èirich gu math do Hibs Dhun Dèagh ge-tà anns an lìog air an do rinn iad uiread a dh'iomairt, agus bha iad air fògradh, a-mach às aon uair eile. Bha Hibs Dhun Dèagh ann an cunnart dol fodha a-nis, ach chuir Celtic tairgse an làthair iad gan ainmeachadh gus àite an sgioba glèidhte aca a ghabhail ann an Lìog Caidreachas na h-Alba. Ghabh Hibs Dhun Dèagh ris an tairgse seo gu togarrach.

An dèidh an ràith ball-coise 1922/23, ghabh co-bhanntachd fir-ghnothaich ionadail stiùir a' chlub agus air dhaibh iomairt a dhèanamh, chaidh a ath-thaghadh gu Roinn a Dhà aig Coinneamh Bhliadhnail an Lìog anns a' Chèitean 1923.

Dùn Dèagh Aonaichte[deasaich | deasaich an tùs]
Chuir an club rompa cuideachd ann an 1923 an t-ainm aca atharrachadh. Leig iad às “Hibernian” agus thog iad ainm ùr, Dùn Dèagh Aonaichte. Chaidh an t-ainm ùr a ghabhail ri cumhachdan an Lìog air 26mh Dàmhair, 1923.

Ghlèidh Dùn Dèagh Aonaichte Roinn a Dhà fo stiùir Jimmy Brownlie, a bha na chluicheadair/mhanaidsear ann an 1924/25. B' e seo a' chiad uair riamh a fhuair an club a-steach gu Roinn a h-Aon.

Air dhaibh dol sìos gu Roinn a Dhà an dèidh dà ràith ann an Roinn a h-Aon, choisinn an club gaisgeachd Roinn a Dhà a-rithist ann an 1928/29.

Gidheadh, thill iad dhan roinn foidhe aig deireadh an ath-ràithe. Dh'fhàg Jimmy Brownlie an club an dèidh dha Roinn a Dhà a bhuannachadh ann an 1930/31.

Bha Dùn Dèagh Aonaichte fo sgàil air feadh nam bliadhnaichean a lean gus an do chuir iad Jerry MacGilleChiar ann an dreuchd manaidsear a' chlub as t-samhradh 1959. Ged a chrìochnaich iad aig 35 às na 37 sgiobannan uile gu lèir ann an 1958/59, ghabh cùisean car sònraichte math dhaibh bhon uairsin.

Bha DAFC air ais ann an Roinn a h-Aon an ceann bliadhna agus dhìrich iad dhan àite a b' àirde a bh' aca riamh, gu naoidheamh àite san lìog. Bhon uair sin, cha do chaill iad an àite anns a' phrìomh lìog ach a-mhàin anns an ràith 1995/96, agus 's iad a-nis aon de na clubaichean as soirbheachail a th' ann.

Thàinig grunn mhath de chluicheadairean à Lochlann dhan chlub anns na 60an: Orjan Persson, Finn Seemann, Lennart Wing, Finn Dossing agus Mogens Berg. Bha iadsan an sàs gu mòr anns a' chiad iomairt Eòrpach aig a' chlub nuair a rinn iad a' ghnothach air treun-sgioba Bharcelona. Bha Barcelona air an Cupa Fairs a ghlèidheadh a' bhliadhna roimhe. Chaidh a chur a-mach san ath-chuairt le Juventus ach b' e cuimhne euchd mòr a dh'fhàg Dùn Dèagh Aonaichte a dh'aindeoin sin.

Jim MacGilleEathain[deasaich | deasaich an tùs]
Ghabh Jim MacGilleEathain thairis gnothaichean an sgioba anns an Dùbhlachd, 1971 agus thòisich an linn a b' shoirbheachaile ann an eachdraidh a' chlub.

Chuir e poileasaidh òigridh co-eagraichte air bhonn bhon toiseach. B'e seo aon cheum a bha na bhunait deatamach do shoirbheachas a' chlub tron fhichead bliadhna as a dhèidh.

Bhuannaich Dùn Dèagh Aonaichte Cupa Lìog na h-Alba ann an 1979/1980, an dèidh seachdad bliadhna lom gun duais sam bith. Ghlèidh iad an aon fharpais a-rithist an ath-bhliadhna cuideachd agus ruig iad cuairt deireannach Cupa na h-Alba air an aon ràith. Chaill iad ri Rangers san ath-chluich.

B'e an ràith a b'fheàrr a bh'aca riamh, 1982/1983. Ghabh Dùn Dèagh Aonaichte buaidh air tiotal a' Phrìomh Roinn, agus chruinnich iad àireamh gun samhladh (aig an àm) de phuingean agus thadhail.

Ruig Dùn Dèagh Aonaichte iar-chuairt deireannach Cuach na h-Eòrpa air a' chiad fheuchainn. Chaidh a chur a-mach às mu dheireadh thall le A.S. Roma, ged a bu chaol an call (2-3 thairis air an dà gheama).

B'e Dùn Dèagh Aonaichte a' chiad chlub Albannach riamh a bha air cuairt dheireannach Cupa UEFA a ruigsinn. Fhuair IFK Gothenburg làmh an uachdair orra air a' cheann thall, a' buannachadh 2-1 thairis air dà gheama, ach choisinn luchd-leantainn a' chlub Duais Cluiche Cothromach (Fair Play Award) air sgàth an giùlan modhail, fialaidh san dàrna gheama aig Pàirc Thanachais.

Ivan Golac agus na bliadhnaichean an dèidh MhicIlleathain(1994 a-mach)[deasaich | deasaich an tùs]
Leig Jim MacGilleEathain dheth a dhreuchd san Ògmhios 1993, a' fuireach aig a' chlub mar chathraiche. Dh'fhastaich an club Ivan Golac mar mhanaidsear ùr; b'esan a' chiad neach à tìr-mòr na h-Eòrpa a ghabh stiùir club ball-coise Albannach. Bha an tàlant òg a b'fheàrr ann an Alba aig Dùn Dèagh Aonaichte aig an àm sin. B'e a' chiad rud a rinn e, Donnchadh Fearghasdan a reic gu Rangers airson ₤3.75 millean – am prìs a bu mhotha a bh'ann riamh eadar dà chlub Breatannach. Rinn sin gun deach aig Aonaichte air an lann-cluiche aca a leasachadh leis an airgead a fhuair iad bhon reic.

Ghabh an sgioba seilbh air Cupa na h-Alba ge-tà anns a' chiad ràith aige mar mhanaidsear a' chlub. Rinn iad an gnothach air Rangers 1-0 aig Pàirc Hampden anns a' Chèitean, 1994. B'e seo a' chiad uair riamh a bhuannaich Dùn Dèagh Aonaichte Cupa na h-Alba, ged a bha iad air an cuairt dheireannach a ruigsinn sia tursan anns na fichead bliadhna roimhe. B’ e Craig Brewster a chuir an aon tadhal sa bhàire seo an dèidh do Dhàibhidh Mac a’ Phearsain agus Ally Maxwell bùrach a dhèanamh air suidheachadh dìon sìmplidh. Mar sin dheth, bha Dùn Dèagh Aonaichte air a h-uile duais nàiseanta ball-coise a bhuannachadh a-nis.

Cha do dh'èirich cùisean cho math dhan chlub anns na beagan bliadhnaichean an dèidh Cupa na h-Alba a bhuannachadh ge-tà. Dh'fhairtlich air Golac seasmhachd àite Aonaichte a chumail anns a' Phrìomh Roinn, seach mar a b’ àbhaist do Jim MacGilleEathain a bhith a' dèanamh. Ged a ghlèidh e Cupa na h-Alba anns a chiad ràith aig stiùir a' chlub, chrìochnaich Aonaichte ann an 6mh àite sa Phrìomh Roinn ann an 1993-1994; an t-àite a b’ ìsle aig an robh iad bho chionn 19 bliadhna.

Crìonadh agus ùrachadh[deasaich | deasaich an tùs]
Bha Dùn Dèagh Aonaichte aig bonn an roinn anns an ath-ràith agus ceithir bàire air fhàgail ri chluich. Dh'fhàg Ivan Golac Tanachais, 's iad ann an cruaidh-chàs, agus chaidh Billy Kirkwood a chur na àite. A dh'aindeoin sin, chaidh Aonaichte sìos gu Roinn a h-Aon ann an 1994/95 airson a' chiad uair riamh nan eachdraidh, 's mar sin dheth b'e prìomh dhleastanas am manaidsear ùr an club a thoirt air ais gu Prìomh Roinn na h-Alba air a' chiad fheuchainn. Fhuair an sgioba às gu math caol, nuair a ghabh Dùn Dèagh Aonaichte a' bhuaidh air Partaig Thistle thairis air dà gheama play-off ann an 1995/96.

Bha Aonaichte air ais ann am Prìomh Roinn na h-Alba, ach an dèidh 6 bàirean truagh san ath-ràith, bha Kirkwood air a chur a-mach às a dhreuchd, agus Tommy MacGilleEathain, bràthair Jim, air a chur na àite.

Soraidh slàn do Jim MacGilleEathain[deasaich | deasaich an tùs]
Ghabh cùisean car math bhon uairsin, agus chaidh Aonaichte suas an roinn, nan deann, a' crìochnachadh san 3mh àite ann an 1996-1997. Chaidh iad a-steach dhan fharpais UEFA a-rithist.

Cha b’ e seo ach adhartas meallta a bh’ ann oir, eadar 1997/98 agus 2006/2007, tha Dùn Dèagh Aonaichte air ochdnar manaidsear a chur às an dreuchd: Tommy MacGilleEathain, Paul Sturrock, Alex Mac a' Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster.

Bhon a leig Jim MacGilleEathain dheth a dhreuchd mar mhanaidsear, tha na manaidsearan ùra uile ud air an lèireadh le truimead dìleab nam bliadhnaichean glòrmhor roimhe. Chan e Dùn Dèagh Aonaichte a-mhàin a tha a’ fulaing, ach am pàirt eile dhen New Firm, Obar Dheathain cuideachd.

Leig Jim MacGilleEathain dheth a dhreuchd mar chathraiche a’ chlub ann an 2000 an dèidh dha purradh a thoirt do neach-aithisg, a bha a' cur ceistean sgrùdach air, nach bu mhath leis.

Linn ùr[deasaich | deasaich an tùs]
Ghabh Eddie MacThòmais, fear-gnothaich agus neach-leantainn mòr a’ chlub bho chionn iomadh bliadhna, thairis air mar chathraiche agus sealbhadair ann an 2000. Bhon latha sin, bha Alex Mac a’ Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster uile air an cur às an dreuchd, 's e a' feuchainn ri soirbheachas a thoirt air ais a Thanachais a-rithist. Dh'fhastaich e Craig Levein anns an Dàmhair 2006, agus ruig iad cuairt dheireannach Cupa an Lìg ann an 2007/08 mus do chaill iad gu caol ri Rangers air breaban peanais.

Chaochail Eddie MacThòmais le aillse a' chaolain air 15 Dàmhair 2008 agus ghabh a mhac, Stephen MacThòmais os làimh dreuchd cathraiche a' chlub air 14 Samhain, 2008.

Trivia[deasaich | deasaich an tùs]
Tha Dùn Dèagh Aonaichte air 4 bhàir fharpaiseach a chluich ri Barcelona gu ruige seo. Rinn iad an gnothach orra gach turas; ann an 1966-67 ann an Cupa Fairs, agus ann an 1986-87 ann an Cupa UEFA. Chluich iad riutha cuideachd ann am bàir chàirdeil aig Pàirc Thanachais ro thoiseach ràith 2007-2008, ach an turas seo, b' e Barcelona a thug a-mach a' bhuaidh 1-0 le tadhal às breab pheanais bho Thierry Henry.
 Anns a' bhliadhna 80 A. D. bha uachdaran Ròmanach a' riaghladh ceann
 a deas Bhreatainn dom b' ainm Agricola, a smaoinich air an eilean gu
 h-iomlan a thoirt fo chìs do na Ròmanaich. Leis an rùn sin chuir e
 air a' bhliadhna ud aghaidh gu tuath air ceann an airm. Bha sin 135
 bliadhna an dèidh dhaibh sealbh a ghabhail air ceann a deas an
 eilein. Ghabh e air adhart le cruaidh iomairt, gus an ceann thrì
 bliadhna,(trì campachaidhean mar a theireadh iadsan), an do
 cheannsaich e an tìr gu iomall a deas ann an àite den dùthaich ris an
 abrar a-nis a' Ghàidhealtachd. 'S e sin an t-àite as cuinge den
 eilean gu h-iomlan. Chan eil ach 35 mìle eadar ceann na Friù agus
 taobh Abhainn Chluaidh. Thog Agricola sreath dhaingnichean bho mhuir
 gu muir an siud anns am bheil mu 36 mìle air fad mar chrìoch eadar
 roinn na Ròimhe agus Tìr nan Cailleannach no Caledonia mar a bh' aca
 oirre. Ghoirteadh Gàradh Antoninus ris, oir b'e siud ainm an Ìmpire a
 bh' ann nuair a thogadh e. Bha e fichead troigh air àirde, 's ceithir
 troighean fichead air tiughad, 's dìg leathann, dhomhainn, air a
 cladhach ri a aghaidh. Bha rathad leathann airson nan saighdearan a'
 ruith air a thaobh deas bho cheann gu ceann; 's bha daingnichean air
 an togail o cheann gu ceann dheth, an uidhe dhà mhìle bho chèile. Cha
 robh siud a' cumail muinntir nam beann bho bhith an-dràsta 's
 a-rithist a' toirt ionnsaigh air a' bhalla, 's orra-san a bha ga
 dhìon.  Nuair a thachair mòirneasachd ann an Lodaidh an Ear (Lodainn
 an Ear), o chionn 350 muillean bhliadhna, bha a' phàirt de Rùsg na
 Talmhainn air am bheil Bhreatainn suidhichte faisg air Crios na
 Cruinne agus bha e na roinn de proto-Tir-Mòr a tha aithnichte dhuinn
 leis an ainm Pangaea. Tro linntean fada chaidh co-ghluasad eadar
 roinnean den rùsg, aithnichte dhuinn mar clàran thìr-mòr, agus
 thachair sgleog leis tìr-mòr Gondwana.

Cha tàinig na pàirtean mu thuath agus mu dheas na Breatainn teannta,
no còmhla, gu 75 muillean bliadhnan roimh toiseach na Bholcanas ann an
Lodaidh an Ear. Bha Alba agus pàirt de cheann a tuath na Sasainn nam
pàirt de thìr-mòr Laurentian ro -làimh, far an robh Aimearaga mu
Thuath agus a’ Ghraonlainn. Aig a h-aon àm, bha an dara leth de 'n
Bhreatainn torr nas fhada (mu 40° de domhainn leud) do 'n dheas, faisg
air Afraga agus Aimearaga mu Dheas ann an tìr-mòr de Gondwana.

S e cànan eachdraidheil do chuid mhòr de dh'Alba a th' anns a'
Ghàidhlig agus is ann air na seann Ghàidheal, air an tug na Ròmanaich
"Scotti" san Laideann, a chaidh Alba ainmeachadh mar "Scotia" no
"Scotland" anns a' chànan Ghallta. Chan eilear cinnteach air dè cho
fada 's a tha eachdraidh na Gàidhlig ann am Breatainn a tuath ach tha
fianais ann bho ainmean-àite gun tàinig luchd-àiteachaidh Gàidhealach
gu math tràth agus ann am mòr-àireamh do na Rannaibh ann an
Gall-Ghàidhealaibh mus robh rìoghachd Dhál Riata air a stèidheachadh
timcheall 500 AD. [6]

Tha a’ Ghàidhlig air a bhith ga bruidhinn ann an Alba fad còrr is 1500
bliadhna, bhon a thugar a-nall à Èirinn i le na fògarraich a thathaich
ann an Dail Riata, mòr-thir cuimseach far a bheil Earra-Ghàidheal
an-diugh. Bhon toiseach seo, sgaoil a’ Ghàidhlig a-mach tron mhòr
chuid dhen dùthaich agus gu Innse Gall, a gabhail àite nan Cruithneach
agus nan treubhan Ceilteach eile a bha san tìr. Cha do dh’fhuirich
taobh a-muigh "Alba Ghàidhealach" seo ach a-mhàin Gallaibh, fìor earra
dheas na dùthcha, agus na h-eileanan aig tuath. Le sin, feumaidh gun
deach a’ Ghàidhlig a bhruidhinn, sa mhòr-chuid na dùthcha agus tha i
air dìleab fhàgail ann an ainmean-àite na dùthcha.

Le stèidheachadh Rìoghachd Dhál Riata mu àm na 4mh linne, agus e a'
dèanamh ceangail eadar an seann roinn de dh'Ulaidh ann an taobh a
tuath na h-Éireann agus taobh siar na h-Alba, dh' fhàs cumhachd agus
sgaoil na Gàidhlig agus bha buaidh mhòr aig an eaglais Ghaidhealaich
air a' chànan, agus i a' sineadh a-mach tarsainn air Breatainn a
tuath. Tha dearbhadh ainmean-àite a' sealltainn gun robh a' Ghàidhlig
ga bruidhinn anns na Gall-Ghaidhealaibh mun 5mh no 6mh linn. An dèidh
greis ghabh a' Ghàidhlig àite cànan nan Cruithneach gu tuath an Uisge
For agus cho fadalach ris an 15mh linn, b' e Scottis an t-ainm a bha
orra anns a' Bheurla.

San naoidheamh linn às dèidh bhreith Chrìosda, bha ceannard nan
Gàidheal, Coinneach MacAilpein air na Cruithnich agus na Gàidheil a
thoirt còmhla agus bha e mar a’ chiad riaghladair air Alba, mòr-raon a
bha a’ gabhail a-steach a’ mhòr-chuid de dh’ Alba tuath air
aibhnichean Fhurtha agus Chluaidh. Chun an latha an-diugh cleachdar an
t-ainm Alba airson na dùthcha air fad.  Bha a’ Ghàidhlig aig a h-àrd
ìre san 11mh linn. Ach nuair a phòs Máel Coluim III (Maol-Chaluim
Ceann Mòr) Margaret ann an 1071, b’ i a’ Bheurla cànan a chùirt, agus
thòisich crìonadh na Gàidhlig bhon sin. Bha cùisean air an dèanamh nas
miosa leis a’ gheur-leanmhainn a rinneadh air a Ghàidhlig, le
mì-leasan malairteach agus le daoine a’ tighinn a-staigh as ùr. Tha e
coltach ge-tà gun robh an sluagh fhathast a' bruidhinn na Gàidhlig gu
1400.

Mun àm seo, thòisich an cànan a' fàs diofraichte bho Ghàidhlig na
h-Èireann.

Thòisich a' Ghàidhlig a' crìonadh air tìr-mhór na h-Alba mu thoiseach na 13mh linn agus leis a-seo thòisich i a bhith a' call a h-inbhe mar chànan nàiseanta. Mu thoiseach na 15mh linn bha sgeul air tighinn Mì rùn mòr nan Gall agus cò-strì eadar na h-Albannaich Ghàidhealach agus na h-Albannaich Gallda. Ged a bhàsaich a' Ghàidhlig anns a' chuid as motha den Ghalldachd bha i fhathast ga bruidhinn ann am pàirtean mar Charraig agus na Ghall-Gaidhealaibh cho fadalach ris an 18mh linn.

Anns na bliadhnaichean moch anns an 16mh linn, dh' atharraich na Goill ainm na Gàidhlig bho Scottis gu "Erse" (agus sin a' ciallachadh Èireannach). Chleachdadh "Scottis" bhon uair sin mar ainm airson buidheann de dhual-chainntean a dh' fhàs bho Bheurla Meadhan Aoisean (Middle English) a bha ga bruidhinn am broinn Rìoghachd na h-Alba). Chruthaich sin sgaradh eadar na daoine ann an Alba aig an àm agus chunnacas na Gàidheil mar sluagh chèin.


Sgùrr Alasdair, a' bheinn as àirde san Eilean Sgitheanach. Tha iomadh
benn anns an Alba ainm Gaidhlig.  Chrìon an cànan gu mòr le sgiùrsadh
nan Gaidheal an dèidh Blàr Chuil Lodair an 1746. Air sgàth 's gun do
dh' fhàs na Cinn Cinnidh nan uachdarain às dèidh Blàir Chuil Lodair,
dh' fhàs sgaradh eadar na daoine agus na h-uaislean. Bha na uaislean
a' measgachadh le muinntir an Deas, a' bruidhinn Beurla agus ghabh iad
thairis cleachdaidhean Gallda. Mar sin chaidh iad an ceangail ri
muinntir na Gàidhealtachd a dh'fhàs bochd. Chuir an Scottish Society
for the Propagation of Christian Knowledge (SSPCK) sgoiltean air a'
Ghàidhealtachd gus cur às do cleachdaidhean Gàidhealach agus cànan nan
Gàidheal. Bha iad den bheachd gun robh sin a' dèanamh math do muinntir
na Gàidhealtachd. Bhon sin bha droch inbhe aig a' Ghàidhlig, oir cha
robh ach na daoine bochda ga bruidhinn, agus na daoine cumhachdail a'
bruidhinn na Beurla. San 19mh linn bha àireamh nan daoine agus le sin
an luchd-labhairt a' crìonadh gu luath air sgàth Fuadaichean na
Gaidhealtachd.

B’ e cùnntas-sluaigh 1891 a’ chiad fhear a chunnt àireamh
luchd-bruidhinn na Gàidhlig, agus chaidh 210,000 a clàradh ann an Alba
aig an àm sin. Ach bha imrich air falbh bhon Ghàidhealtachd, foghlam
sa Bheurla agus buaidh nam meadhanan Ghallda a’ ciallachadh gun robh
a’ Ghàidhlig a’ sìor chrìonadh tron fhicheadamh linn. Sa
chunntas-sluaigh ann an 1991, cha robh ach 65,000 air an clàradh mar
luchd-bruidhinn na Gàidhlig, an treas cuid de na bha ann ceud bliadhna
ma bu tràithe.

Cultar
Faic cuideachd Bàird Ghàidhlig, Seachd, Ealain, Ceòl Gàidhlig

Tha beul-aithris agus dualchas litreachais làidir aig a' Ghàidhlig
agus i air a cleachdadh mar chànan nam bàrd fad linntean. Tha ceòl
tradaiseanta Gàidhealach air fàs nas coileanta bho na 60an, agus tha
barrachd is barrachd phàrantan a' togail an cuid cloinne tro mheadhan
na Gàidhlig.

Na Meadhanan Tha stèisean Gàidhlig aig a' BhBC, a sgaoileas cuideachd
còmhla ris a' Ghàidhlig Èireannach Raidió na Gaeltachta. Tha prògraman
Gàidhlig air an telebhisean air an sgaoileadh leis a' BhBC cuideachd,
aig a bheil fo-thiotalan Beurla. Nì STV (pàirt Albannach aig ITV) cuid
prògraman Gàidhlig air a shon fhèin agus don BhBC. Tha e comasach do
dhaoine le Freeview TeleG fhaighinn, a sgaoileas fad uair a thìde gach
feasgar.

Thòisich seanail ùr digiteach, BBC Alba, air 19 An t-Sultain 2008, a
tha ri fhaicinn tro Sky agus Freesat. 'S e co-obrachadh eadar BBC
Scotland agus MG Alba a th' ann. Tha MG Alba na iomairt ùr air
maoineachadh le Riaghaltas na h-Alba gus sgaoileadh Gàidhlig a
bhrosnachadh.

Cànan Fuaimneachadh Fuaimreagan Tha an t-stràc throm aig fuaimreagan
na Gàidhlig, leis na litrichean à, è, ì, ò, ù. Tha an t-stràc gheur
air uairibh air fhaicinn ann an sgrìobhaidhean, le é agus ó
comharraichte, ach am bitheantas, tha stràc throm aig a h-uile
fuaimreag.Tha dualchas Ceilteach aig a' chuid as motha de dh'fhacail
Ghàidhlig. Ach tha mòran fhacal sa chànan bho chainntean eile ris an
canar "facail iasadachd". Tha mòran dhiubh a' tighinn bho Laideann
(muinntir, Didòmhnaich), seann Ghreugais le buaidh mhòr air an roinn
diadhaidh (eaglais, Bìoball bho Ekklesia is Biblos), Lochlannais
(eilean, sgèir), Eabhra (Sàbaid, Aba) agus Beurla Gallda (briogais,
aidh).

Tha dìth sgioblachaidh air an aiste seo.  Tha dìth sgioblachaidh air
an aiste seo. Feumaidh a dheasachadh gus an gèill e ri ìre iùthaidh as
àirde. As dèidh dha leasachadh, faodaidh sibh an teachdaireachd seo a
chur air imrich.

Tha oidhirpean ann an cànan ùrachadh tro cruthachadh nua-fhacail a'
bheanas ri adhartasan agus atharrachaichean a-rèir teicneòlais agus
cùisean eile co-cheangailte ri beatha an latha an-diugh. Ach 's tric a
thèid am facal Beurla a ghabhail agus a chur ann an litreachadh na
Gàidhlig; mar eisimpleir Telebhisean bho Television ('s e
"cian-dealbh" ainm eile sa Ghàidhlig air a shon nach eil cho cumanta),
coimpiùtar bho computer (ainmean eile nach tèid cleachdadh:
aireamhadair, bocsa-fiosa). Leis na gnìomhairean, mar eisimpleir, is
tric a thèid facail na Beurla a chleachdadh le deireadh Gàidhlig
(-eadh, no an Leòdhas, -igeadh) mar eisimpleir; "Tha mi a'
watcheadh/watchigeadh an telly" (an àite "Tha mi a' coimhead air a'
chian-dhealbh").

A' dol san cùrsa eile, tha buaidh air a bhith aig a' Ghàidhlig air a'
Bheurla Ghallda agus Beurla gu ìre, gu h-àraidh Beurla na h-Alba. Tha
facail iasadach bhon Ghàidhlig gus na cànananan seo mar : whisky
(uisge), slogan (sluagh-ghairm), brogue (bròg), agus clan (clann), ben
(beinn), glen (gleann) agus loch.Chanar àiteachas ris a' gnìomhachas a
tha ann am fàs barra air talamh. Chanar talamh-àiteachais ri fearann a
tha freagarach ri fàs barra. Is fàs bìdh am prìomh chuimse aig
àiteachas.

Tha àiteachas na bhunait do iomadh feumalachdan caochlaideach, an dà chuid biadh agus eu-biadh. Tha toraidhean eu-biadhachd coltach ri cotan, diut agus rubair, ana-cudromach an cuid tiribh, ach ann an Alba tha prìomhachas aig biadh agus chan eil mòran luach anns na toraidhean eu-biadhachd, coltach ri cloimhe agus bian no seiche. Tha àiteachas eu-coltach ri gnìomhachasan eile ann an iomadh dòigh. Tha gnìomhacasan seirbhis a' cruthachadh thoraidhean nach eil riatanach ri beatha. Nì carbadan agus àirneis beatha nas comhfhurtail, ach faodaidh daoine a bhi beò às an aonais. Chan urrainn dhuinn a bhi beò as aonais biadh. Is ann mar sin a tha àiteachas an gnìomhachas a bu chudthromaiche air feadh an t-saoghail agus tha e a' tarraing an uimhir riaghaltasan dha fhèin. Is gann gu bheil dùthaich san t-saoghal às aonais ministireachd airson àiteachas, ged a bhitheas gach gnìomhachas eile a' tighinn còmhla fo aire aon mhinistearachd a-mhàin.

Àiteachas agus Croitearachd[deasaich | deasaich an tùs]
Tha àiteachas na phàirt cudthromach de chroitearachd air taobh Sear na Gaidhealtachd, mar eisimpleir anns an Eilean Ghoirid, far a bheil croitean cho mòr ri 30 acair a' geilleadh cruithneach, eorna agus coirce ceart cho math 's a tha na tuathanasan air machair Siorramachd Naruinn beagan miltean dhan ear.

Chan eil mòran àitcheachas-croitearachd a' dol air taobh siar na dùthcha anns an latha an diugh, far a bheil an aimsir nas fliuch nan taobh Sear agus nas fliuch an diugh na bha e o chionn fichead bliadhna. A dh'aoindeoin sin, tha gairnealachd-croitearachd air tilleadh ris an Eilean Sgitheanach,Ratharsair agus Loch Aillse rè an deichead a chaidh, agus Comunn/Companaidh Coimhearsnachd ga co-ordanadh agus ga bhrosnachadh.

Ged nach eil mòran chroitearan ri àiteachas anns an latha an diugh, is
fheudar dhuinn aithneachadh gu bheil àiteachas riatanach do
chroitearachd. Às aonais àiteachas cha b' urrainn do chroitearan a
bheathaich an spreidh aca tron gheamhradh. Bha croitearan ri àiteachas
air feadh nan sgirean croitearachd sìos ri na 1970an, is e
ghiulan-bhathair saor, còmhla leis na beanntan-bhidhe a dh'èirich san
roinn Eòrpa aig deireadh na 1970an a chuir às àiteachas-croitearachd
air an taobh siar aig a' cheann thall, o chionn 's gun do dh'fhàs e
nas saoire biadh-sprèidh a cheannach a-steach o sgìrean eile le aimsir
agus fearann nas fhearr na bha e a bhith ga fàs aig an taigh. Tha
cothrom (an 2008) gun tig a' chuibhle mun chuairt anns na beagan
bliadhnachan a roimhainn.

Is e modh aiteachais a tha ann an croitearachd. Is e gnìomh croitear a
tha ann an croitearachd. Is croitear fear, neo té a sheilbheas
gabhaltas croite. Is e a tha ann an croit mion-tuathanas a thathas
seilbhichte fo gabhaltas croitearachd, nòs gabhaltais a tha dìonta
anns an lagh. Is e am bun-phrionnsabal den modh ghabhaltais seo gu
bheil an gabhaltas fhéin ann an seilbh an tí a phàigheas an
màl. Faodaidh don ghabhaltach (am fear a phàigheas an mal) a thoir neo
reic a ghabhaltas ri treas tì mar a thogras e. Aig a cheann thall tha
coireachan an gabhaltach anns an suidheachadh seo a' fàgail
"tighearna" le oighreachd a tha fo an nos gabhaltas seo as aonais
uidhe anns an fhearainn air barrachd an mal airson cleachdadh an
fhearainn. Tha seo gu tur eu-coltach ri gabhaltasan airson
tuathanasaibh àbhaisteach, nach ruith ach rè cumhnant-ghabhaltais, mar
is tric de fichead bliadhna. Aig deireadh an teirm faodaidh don
oighreachd a dh'aontaich gabhaltas eile neo faodaidh do tighearna an
oighreachd a ghabhail an tuathanas thairis a fhèin, ma bhitheas na
gabhaltasan gu lèir air an oighreachd a tighinn gu ceann còmhla
bithidh cumhachd aig an tighearna a fhuadaich na tuathanaich far an
oighreachd agus toirt am fearann gu lèir na làimh fhèin, mar a
thachair 's an Lodaidh air oighreachd Hopetoun, faisg air Loch Iubhar
anns a' bhliadhna 2008. Tha gabhaltas croitearachd, a' cuir bacadh air
an leithid seo de fuadaich.

Susbaint [falaich] 1 Tùsan Gabhaltas Croitearachd 2 Na Sgìrean agus
Siorrachdan Croitearachd 3 Àiteachas Croitearachd 4 Faic cuideachd 5
Ceanglaichean a-mach Tùsan Gabhaltas Croitearachd[deasaich | deasaich
an tùs] Ged a bhios mòran daoine a' cumail a-mach gu bheil gabhaltas
croitearachd sònraichte ri na sgìrean croitearachd a-mhàin, chan eil
sin buileach fìor. Is e a tha ann an gabhaltas croitearachd ach nòs
gabhaltais ro-aithnichte an lagh na h-Alba fo an t-ainm "kindly
tenancy" (gabhaltas coibhneil), roimhe meadhan an naoidheamh linn
deug, bha am modh gabhaltas seo measaichte a bhith seann fhasanta agus
cha do mhair e ach an Siorrachd Dùn Fris. Nuair a dh'aontaich an
Riaghaltas a sheasamh còirichean nan Croitearan an lùib sgrùdadh a'
Choimisean Napier ann an 1884 agus stèidheachadh Achd na Croitearachd
(1886), lorg iad samhail airson "gabhaltas croitearachd" anns an
gabhaltas coibhneil. Leis an inneal seo, sheachnaich an riaghaltas an
rèitich a chaidh air dèanamh ann an Èirinn 's an comh-aimsir, far an
d'fhuair na mion-tuathanaich Èireannach ceart am fearann a bha iad ag
àiteachadh a cheannachd.

Tha gach croit clàraichte agus tha am màl a phàigheas an croitear air
a rèitich bho àm gu àm le Cùirt an Fhearainn. Chan urrainn do chroit a
bhith nas motha na 30 acairean 'san fharsaingeachd (is chan eil e gu
diofair dé am màl a th' oirre), air neo chan urrainn dhan mhàl a bhith
nas àirde na £30 gach bliadhna (is chan eil e gu diofair dé cho mór 's
a tha e).

Na Sgìrean agus Siorrachdan Croitearachd[deasaich | deasaich an tùs]
Tha "sgìrean croitearachd" sgapte air feadh sia Siorramaich, ris an
chanar na Siorrachdan Croitearachd. Is iad: Siorramachd
Earra-Ghàidheal, Siorrachd Inbhir Nis, Siorrachd Rois, Cataibh,
Gallaibh, Sealltainn. Ach airson Sealltainn tha na siorramachdan seo
gu lèir ann an Gàidhealtachd na h-Alba. Chan eil ach da shiorrachd 's
a' Ghaidhealtachd nach eil 's na siorrachdan croitearachd- Peairt agus
Obar Dheathain, Da shiorrachd air iomall ear-deas na Gaidhealtachd, a
bha a' gabhail a-steach roinn Gaidhealtachd agus roinn Galltachd.

'S e Leabhar-eòlais, Cuairt Leabhar neo Leabhar mòr-eòlais leabhar
fa-leth neo leabhar ioma-ròil, a tha lìonta le gearr-aistean mu iomadh
cuspairean. Is amas gach cuairt-leabhar a chruinneaich am
farsuinneachd de eòlas aig Mac an Duine.

Nochd an coinceap de'n Chuairt Leabhar anns an Fhraing, an dà chuid,
mar toradh don "Soillseadh" agus don "Chara-Mhuiltean Fhrangach" de
1789. Bha feallsanaich coltach ri Voltaire de'n bheachd gu robh
freagairtean ri uile ceist aig Mac an Duine ri lorg anns na
saidheansan nàdurra, air barrachd bha iadsan a' creidsinn gu robh
eòlaich an latha air gabhail greim air nàdur an dùil gu lèir. B' e
amas na an "Encyclopédie" a chaidh an clò ann an 1799, agus a bha
maoinichte le Riaghaltas na Frainge a bhith na cuairt-leabhair a
sheasadh anns an ionad a bha aig a' Bhìobuill a roimhe sin:
Leabhar-Mòr de fhirinn an dùil.



Àiteachas Croitearachd[deasaich | deasaich an tùs]
Tha buaidh aig nàdur na tìre agus meud nan croitean air àiteachas croitearachd. B'e àiteachas measgaichte a bha ann o thus, ach 'san latha an diugh is glè bheag de pòr a chuireas croitearan ach siud 's an seo.

Faic cuideachd[deasaich | deasaich an tùs]
Coimisean Napier
Coimisean na Croitearachd
Caidreachas Croitearachd na h-Alba
Ceanglaichean a-mach[deasaich | deasaich an tùs]
Caidreachas Croitearachd na h-Alba ... duilleagan Gàidhlig
AmBaile: Croitearachd


Is e a tha ann an Ailtire, fear (neo té) a dhealbhas togalaichean. Chanar Ailtireachd ris an saor seo, agus measar anns an latha an diugh gur e ealdhain (proifeasan) a tha ann. Tha an stoidhle ailtire dìonta ann an lagh na h-Alba agus iomadh dùthchannan eile. Tha sin ri ràdh, nach faod neach sam bith a chumail a-mach gur e ailtire a tha ann mur eil e na bhall de comann ailtireachd proifeiseanta na tìre. Feumaidh do ailtirean a chumail ri riaghailtean proifeiseanta anns an obair acasan, an da chuid, a dhìon muinntir na dùthcha bho dhroch ailtireachd agus a dhìon deagh ainm na h-ealdhain.

Tha eachdraidh na proifeasan seo ann an Eòrpa a' dol air ais ris na meadhan aoisean. B' e iadsan a ghin proifeasan na h-ailtireachd, mar a chì sinn i an diugh, na maighstir-clachairean a bha os cionn togail de Arosaibh (àrd-eaglaisean) eadar an 11mh cheud agus an t-Ath-Leasachadh anns an 16mh linn.

Ged a tha ailtirean air a bhith ri dealbhachadh togalaichean cudthromach os cionn ceudan nan bliadhna, chan ann gu tric a bhiodh iad a dealbhachadh taigheadas prìobhaideach ach airson daoine air leth bheartach. Is ann mar sin (ann an Alba mar eisimpleir), chithear seann taighean-mòra nan uachdaran a chaidh air dealbhachadh a rèir stoidhlean, a bha fasanta 'san latha air feadh na h-Eòrpa, ach far a bheil taighean co-aimsireil nan daoine cumanta fhathast maireannach lorgar gu bheil na taighean beag seo a' leantainn cruth cumanta na sgìre. Mar is tric tha na stoidhlean ionadail seo a' comharrachadh, chan ann a-mhàin linn an togail ach an stuth togail a bha so-gheibhte gu saor anns an sgìre aig an àm.

Is e a tha ann an teicneòlas an àlach de sgilean agus fiosrachadh a tha sònraichte ri cruthachadh goireasan de gach seòrsa.

Aithnichear anns an latha an diugh trì inbhe de teicneòlas: Teicneòlasan Ìosail, Teicneòlasan Meadhanach agus Ard Teicneòlasan.

Mar sin tha teicneòlas (ged nach eil e ach aig ìre ìosal) an dèanamh bogha agus saighead le ceann cloiche. Feumaidh muinntir a' chiad dhomhainn a bhi faiceallach co-dhiù nuair a bhios iad a' measadh teicneòlasan simplidh - oir ged nach eil na teicneòlasan fa-leth seo stèidhichte air saidheans mar a bhiodh sinn ga tuigsinn, tha eòlas agus sàr-sgilean aig tùsanach air bith a tha comasach a dhèanamh faobhar-ghearraidh a spealg cloiche.

Thoisich sàr-eòlaich a dh'aithnich seo rè na beagan bliadhnaichean a chaidh, bu sònraichte an Canada, far a bheil 's an latha an diugh colaiste neo dha a' tairgse cùrsaichean an "teicneòlasan tùsanaich" air toiseach a dh'aithneach.

Tuigear, bho na facail as àirde, gu bheil roinn de teicneòlas sònraichte ri gach roinn gnìomhachais. Nas àirde a bhios inbhe de teicneòlais, nas eagnaidh a bhios na rudan dèanta leis na teicneòlaich.

Tha obraichean (neo innealan) mar "rathad-iarainn" nam deagh eisimpleir den dòigh a tha teicneòlas fa-leth sònraichte ri gach seòrsa muileann, agus tha diofar seòrsaichean rathad-iarrainn a' crochadh air teicneòlasan aig ireaibh eadar-dhealaichte. Anns an 17mh Linn, cha deach cleachdadh air gadaibh iarrainn ach air maidibh fiodha.

Glèidhear na carbadan air na gadaibh leis na slisean agus sin a h-aon prionnsabal a tha cleachdta 'san lath an diugh ged is a tha "An teicneòlas air gluasad ar adhart gus an aite cuibhlean fiodh a ruithe aig 2mph air gadaibh fiodh, chì sinn trèanaichean sar-luatha le cuibhlean stàilinn a ruith aig 300 mìle san ur air gadaibh stàilinn.

Is ann an innleadaireachd am proifeasan a chuireas saidheans-nadurra an gniomh a chruthaich goireasan freagaireach ri feumalachdan dhaoine. Canar innleadair, neach-innlichidh neo (an Eireann) Innealtoir riu a tha a' sas ann.

Is e freumh-fhacal de innleadair innlich, gniomhara a tha a' ciallachadh a bhi cruthachadh rudan as ur. Tha seo an co-mheas leis an fhacal Eireannach Innealtoir a tha steidhichte air an fhacal "inneal".

A dh'aindeoin sin, Is e obair nan innleadair (neo na nInnealtoiri) a bhith ri dhealbhadh agus ri dhèanamh innlean agus/neo obraichean ùr a fhreagaireas ri feum an latha. Tha bunachar na proifeasan a' dol ar ais ri linn nan righ, nuair a bha "innleadair" na h-oifigear arm le eolas a thogail obraichean dionaidh agus ionnsaigh (meinichean mar eisimplir), comhla le innealan chogaidh- muilnean fudair is an leithid. Mu deireadh an 18mh linn chruthaich Iain Smeaton, an ceann iar na Sasainn, an stoidhle "Civilian Engineer", airson a fhein agus esan a' tairgse seirbhisean teicniuil, steidhichte air tuigse de feallsanachd-nadurra, anns an t-saoghal siobhalta- i.e. taobh a muigh laghan an arm. Bha seo co-aimsireil le toiseach de "Car a' Mhuiltean a' Ghniomhacas", agus lorg Smeaton agus na Luchd-Innlichidh a thanaig as an déidh feille airson na seirbhisean aca, an cruthachadh sgeamaichean airson canalaibh agus drochaidean comhla le rathaidean, taighean solais, muilnean-uisge agus obraichean meinearachd, mus an deach iad a-steachd, trath 's an 19mh linn, air innealaibh-stoith, rathaidean-iarrain agus roimhe deireadh an linn dealanachd agus conaltradh-dhealain. Anns an 20mh linn, chuir muileanean de innleadairean an saor-bheatha a-steachd ri leasaicheadh de reidio, itealanan, agus coimpiutairean, ged 's chaidh iad air ais cuideachd ri leasachadh de innealan chogaidh cumhachd-mhor gu leor a dheanamh milleadh air an t-saoghail.

Cha mhòr nach eil innleadair air dealbhadh neo air dèanamh a h-uile rud a chleachdas sinn gach latha! Carbad? Is e innleadairean a dhealbh e. Rathad? Is e innleadair a dhealbh e. Drochaid? Is e innleadair a dhealbh i. Solas dhealain? Is e innleadair a dhealbh sin, agus an uidheam gu lèir a tha cruthachadh an dealain agus h-uile sian eile a bhitheas na ruith air dealan.

Tuigsear gur e proifeasan ioma-fhillte a tha ann an innleadaireachd. Mar sin, 's an latha an diugh tha innleadaireachd roinnte eadar caochladh sgoiltean. Is iad na prìomh roinntean den phroifeasan:

Innleadaireachd Shìobhalta: A ghabhas a-steachd obraichean a tha steidhichte air talmhuinn, mar eisimplir rathaidean, drochaidean, obraichean uisge. Is e sructur a tha anns gach ni de na h-obraichean seo.
Innleadaireachd Mheiciniuil: A dheiligeas le innealaibh de gach seorsa.Inneal Mar eisimplir taosgairean, innealan fuaghail, tractaran, muilnean gaoithe.
Innleadaireachd Dhealanachd: A ghabhas a-steachd uidheam de h-uile seorsa a ruitheas air dhealain. Mar eisimplir: muilnean-dhealain, loidhnicheachean dhealain, uidheam reidio agus fonaichean-laimhe.
'S e a tha ann an gobha fear a chruthaicheas rudan a-mach à meatailt. Chan e ceàrd a-mhàin a tha ann an gobhaireachd, ach àlach de cheàrdan fa-leth, a chruthaicheas bathair à mheatailtean eadar-dhealaichte.

Is e gnìomh nan goibhnean-dubha rudan a chruthaich à iarann. Nì goibhnean-dubha an cuid as motha den obair aca air iarann aig teas, air am bi an t-iarann na dearrsadh dearg-bhuidhe.

Is e gnìomh nan goibhnean-geala, rudanan a chruthachadh à meatailtean ghile, e,g, staoinean, sinc, Almain.

‘S e fear neo tè a tha an sàs anns na feachdan armachd neo buidheann eile dhen sheòrsa th' ann saighdear.[1] Tha feadhainn ann a thaghas an dreuchd sin gu saor-thoileach ach tha feadhainn eile a tha nan saighdearan o chionn 's gur e dleastanas nasgach anns an dùthaich aca. Thoir ùghdarrasan na stàite trèanadh agus acfhainn dhuibh airson na dùthcha a dhìon. Sgaraidh na feachdan armachd ann an caochladh bhuidhne, neo rèisimeidean, mar eisimpleir saighdear-coise, saighdear-mara, saighdear-tochlaidh neo saighdear-eachdraidh, etc).[2]

‘S ann às an t-seann fhacal Ghàidhlig saiget[3] (saighead) a thàinig am facal saighdear.‘S ann às an fhacal Laideann solidus (tuarasdal) a tha am facal airson saighdear anns a’ mhòr-chuid dhe na cànanan anns an Roinn Eòrpa: Soldato (Eadailtis agus Esperanto), Soldat (Catalanais, Danmhairgis, Frangais, Gearmailtis, Nirribhis agus Suainis), Soldado[4] (Portagailis agus Spàinntis).

Chan e làmh-chòmhraig a th' ann gach saighdear co-dhiù. Ged a gheibh a h-uile saighdear trèanadh bunaiteach fo armaibh, tha feadhainn ann a nì dreuchdan agus seirbheisean eile am broinn an Airm a bharrachd air a bhith dìreach a’ sabaid, mar eisimpleir gnothaichean clèireachail, solarachd, innleadaireachd, sgrùdadh neo trèanadh.

Is e a tha ann an Innleadair neach proifeiseanta a tha ri Innleadaireachd. Is ann an innleadaireachd a tha an gnìomh agus am proifeisean a bhitheas ri dealbhadh de uidheam, acfhuinn neo obraichean, stèidhichte air prionnsabalan saidheans, agus ro-dhearbhta le rìomhaireachd. Air barrachd dealbhadh bithidh innleadairean ag obair mar manaidsearan air pròiseactan innlichidh, neo a ruithe pròiseasan innlichidh

An iomadh dùthaich tha an stoidhle de "Innleadair" dìonta - a' ciallachadh nach faod duine sam bith a chantainn gu bheil e na h-innleadair mur eil barantas innleadaireachd aige.

Anns an Èirinn, mar a tha air feadh Eòrpa ach am Breatuinn a-mhàin, is e stoidhle dìonta a tha ann an innealtoir. Chanar "Innealtoir Proifeasanta" ris a tha air cosnadh ceum oilthigh ann an sgoil-innleadaireachd. Nuair a bhitheas an t-innleadair òg air a bhith ri innleadaireachd aig inbhe freagarrach airson trì bliadhna, faodaidh esan a chuir a fhèin air adhart airson lèirmheas agus, ma bhios an lèirmheas fàbharach, thèid a chlàradh mar Innealtoir Chairte.

Anns an Rìoghachd Aonaichte, chan eil "innealtoir" neo "innleadair" na stoidhle dìonta idir. Faodaidh do neach sam bith a chumail a mach gur e innleadair a tha ann, ged 's a tha "Innleadair Chairte" na stoidhle dìonta riutha a tha air dol fo lèirmheas agus air clàradh le Comhairle Innleadaireachd na Rìoghachd Aonaichte. Anns an t-samhradh de 2007 ghluais Riaghaltas na Sasainn nas dlùth ri suidheachadh na h-Èireann, nuair a thòisich iad a chuir an stoidhle "innleadair proifeiseanta" air innleadairean le ceum an innleadaireachd.


duilleag aghaidh

Faclair
BOITEAGAN

Cha b'àbhaist dha na boiteagan a bhith cudromach san Eilean. Ach le barrachd is barrachd chaorach gan cumail air pàircean feurach (far a bheil na boiteagan beò), an àite talamh-monaidh (far nach urrainn dha na boiteagan a bhith beò - ann am fraoch is mòine co-dhiù) tha na galaran seo a' fàs nas cumanta.

H. contortus
Boiteagan dhen ghnè Haemonchus
contortus ann an stamag chaorach (dèan gliog).
(NB: chan eil H. contortus cumanta san Eilean ach nach e a tha na dheagh dhealbh!)
Tha an t-uabhas de bhoiteagan a' tighinn beo ann an stamagan agus mionach an dà chuid cruidh agus chaorach. Is iomadh gnè dhiubh a tha air uachdar na talmhainn. (Mar as tric cha bhi boiteagan-cruidh a' toirt buaidh air boiteagan-chaorach, agus tha a chaochladh fìor cuideachd). 'S iad caoraich as motha a bhios a' fulang le boiteagan.
Mar as tric tha na h-inbhich a' tighinn beò air lìnigeadh rian-cnàmhaidh a' bheathaich. Tha na h-uighean acasan a' doirteadh a-mach sa bhuachar, an uair sin tha na larbhaidh a' gur agus a' tighinn a-mach air na cluaintean feurach. Mar as fhaide 's a thèid a' bhliadhna air adhart, 's ann as motha a tha an truailleadh a' togail air an ionaltradh, agus na beathaichean gan slugadh a-rithist nuair a chriomas iad am feur. San dòigh sin, dh'fhaodadh na mìltean thar mìltean dhe na h-inbhich a bhith a' togail suas am broinn nam beathaichean.

Sa chumantas 's iad na larbhaidh a motha a nì cron, 's iad a' sìor ghluasad a-steach do, agus a-mach às, lìnigeadh balla an rian-cnàmhaidh.
'S iad beathaichean òga air a bheil na boiteagan a' bualadh gu trom, agus is iad a bhios a' bàsachadh gu math tric air sgàth droch spùt is tiormachadh-cuirp. Chan eil caoraich a tha còrr is bliadhna a dh'aois a' sealltainn chomharraidhean follaiseach idir - ach tha iad gan iomchar agus gan aiseag dhan ath ghinealach. Agus bidh buaidh nas do-fhaicsinnich air na h-inbhich cuideachd - call òrdain, call bainne, tilgeil, droch rùsg agus a leithid.

'S e galar a tha seo a tha a' buntainn ris an treud gu lèir - no (dòigh eile ri thuigsinn) ris an fheurach far a bheil iad ag ionaltradh. Ma 's e 's gu bheil comharraidhean air aon uan, tha seo a' ciallachadh gu bheil am milleadh a' tòiseachadh ann am mòran eile cuideachd - feumar leigheas a thoirt dhan treud air fad. Ach bhiodh e air a bhith nas fheàrr nan tugadh cungaidh-bhacaidh dhaibh sa chiad àite.


Cearcall-beatha agus modh-sìolachaidh ...

Tha na h-inbhich a' tighinn beò ann an rian-cnàmhaidh bheathaichean, agus cuiridh iad an t-uabhas de dh'uighean, gu h-àraidh tràth as t-earrach - mu àm breith nan uan. Thig na h-uighean asta sa bhuachar. Guiridh larbhaidh sna h-uighean taobh a-staigh a' bhuachair; tha dà ìre ann gus an nochd larbhaidh gabhaltach na treasa ìre air an fheurach. Cho fad 's a tha an talamh gu ìre mhath fliuch, tha iad comasach air snàmh suas gu bileagan feòir, far a bheil iad a' tighinn beò ann am boinneagan dealta (faic an dealbh os ìosal). Tha an ìre seo dhem beatha, ma tha, gu math an crochadh air an t-sìde. Cuiridh turadh às dhaibh - ach chan eil seo cumanta as t-earrach san Eilean!

beaga
Larbhaidh a' tighinn beò ann am boinne dhealta air bileag
fheòir. Dèan gliog agus chì thu na larbhaidh beaga biodach.
Tha co-chairdeas eadar an astar air am bi na larbhaidh a' fàs, agus dè cho math 's a tha an t-sìde. Thàinig seo gu bith gus am biodh an àireamh as motha de larbhaidh gabhaltach air an fheurach dìreach aig an àm 's a tha na h-uain a' tòiseachadh a dh'ionaltradh. Ithidh na h-uain na larbhaidh cuide ris an fheur, thèid na larbhae a-steach do lìnig an stamaig no a' mhionaich aca agus thig tòrr milleadh gu math luath.

electro
boiteagan air taobh a-steach mionach uain
Tha iad air lìnigeadh a' mhionaich a sgrios. Bheir sin droch spùt air a' bheathach.

Tha iad a' fantainn beò tron gheamhradh ann an dà dhòigh:

1. Larbhaidh aig ìre 3 am broinn balla rian-cnàmhaidh a' bheathaich, a tha air sguir a dh'fhàs airson greis (is iadsan a dh'ath-bheòthachas aig àm breith nan uan - nuair a thuiteas dìon a' chaorach gu nàdarrach - agus a thòisicheas air uighean a chur); agus:
2) Uighean a chaidh a chur gu ruige deireadh an t-samhraidh agus a dh'fhuirich beò san fheurach, gun a bhith a' fàs.


COMHARRAIDHEAN ...'S e spùt agus call òrdain a tha na biastan seo ag adhbharachadh. Fìor droch spùt uaireannan, a dh'fhaodadh beathach òg a mharbhadh.


An leigheas air an son ...

A-rithist, "is fheàrr cungaidh-bhacaidh na leigheas". Nuair a thig na comharraidhean air àireamh beag no mòr a-mach às an treud, feumar leigheas a thoirt dhan treud gu lèir. Nuair a tha na comharraidhean air nochdadh, dh'fhaodadh e a bhith doirbh an fheadhainn sin a thoirt am feabhas a chionn 's gu bheil am milleadh dèante mar-tha san rian-cnàmhaidh aca, agus cha slànaich e gu math gu sìorraidh bràth.
Is iomadh cuingidh-leighis durrag-mharbhach, no anthelmintic, a tha ri fhaighinn air a shon. 'S e am bheat as fheàrr a bheir comhairle dhut man deidhinn.


Cungaidh-bacaidh airson boiteagan ...

San Eilean Sgitheanach, gu math tric chan eil croitearan no tuathanaich a' dòsadh an cuid chaorach gu cunbhalach an aghaidh bhoiteagan air sgàth 's gu bheil deagh fhios aca nach eil iad cho buailteach boiteagan a thogail air talamh monaidh (tha tòrr a' bharrachd eagail air muinntir an Eilein ron ghlupad). Ach fiù 's air talamh monaidh, tha 'àiteachan gorma' feurach a b'urrainn a bhith air an truailleadh. Cuideachd, ma tha na dianagan no an fheadhainn a tha a' giulan leth-uain, mar eisempleir, air an cumail anns na pàircean ro àm breith gus piseach a thoirt air an òrdan, tha iad buailteach boiteagan a thogail. (Bhiodh e glè mhath nan cumadh an fheadhainn seo air pàircean air nach robh caoraich gan cumail airson còrr is bliadhna - no 'feurach glan' mar a chanas iad, a chionn 's nach biodh larbhaidh gabhaltach ann. Ach cha ghabh seo a dhèanamh san Eilean air sgàth gainnead àiteachan feuraich).
Bu choir a h-uile chaorach, eadar 's gu bheil iad a-muigh air a' mhonadh no a-staigh sna pàircean, a dhòsadh an aghaidh bhoiteagan mu 6-8 seachdain ro àm breith. Feumar dèanamh cinnteach gu bheil an dòs seo eifeachdach an aghaigh nan inbheach agus nan larbhaidh (larbhaidh a' gheamhraidh a th' air sguir a dh'fhàs nan cois). Cuiridh seo às dhan srùth uighean aig àm breith, agus air an dòigh sin bidh na h-uain air an dìon gu ìre mhath. Faodar dòs an aghaidh a' ghlupaid a thoirt dhaibh aig an aon àm. Nuair a thèid iad dhan mhonadh às dèidh breith, togaidh iad tomhas de bhoiteagan an sin agus feumar an dòsadh a-rithist aig an ath thrusadh ('s e "an comharrachadh" (àm-spothaidh) a tha seo, mar as àbhaist).

Bu choir dòs a thoirt dhaibh a-rithist mus tèid iad dha na reitheachan.

Ma 's e 's gun deach na h-othaisgean a gheamhrachadh air taobh sear Siorrachd Rois (cleachdadh a tha cumanta san Eilean), feumar dòs a thoirt dhaibh nuair a thilleas iad mus tèid iad a-mach air an ionaltradh no air a' mhonadh.

dosadh
Dòsadh chaorach le gunna-dòsaidh.
Feumar a bhith faiceallach gun a bhith a' milleadh
nam fiacal - agus gun sluigear an dòs!

duilleag aghaidh
gu bàrr na duilleige

Faclair
duilleag aghaidh

Faclair
Buille cnuimh


cnuimheagan air lot bheathaich ...
- dean gliog air mur an do dh'ith thu bho chionn ghoirid!
cnuimheagan
'S i a' chuileag Lucilia serrata ("greenbottle") a bhios air a tarraing do lot air beathach, far a bheil i a' cur uighean (na ceudan dhiubh). Guiridh iad gu math luath ('s gann gun gabh a chreidsinn dè cho luath 's a thachras e) agus thig na cnuimheagan àsta.

Tha na biastan seo a' sgeitheadh a-mach puinnsean a chnàmhas feòil a' bheathaich, agus nì iad cron mòr mura tèid bacadh a chur orra. 'S e rud a tha seo a bhios a' nochdadh as t-samhradh agus as t-fhoghair, nuair a tha na cuileagan am pailteas! Air sgàth sin, tha e cudromach gun a bhith a' spoth bheathaichean le sgian sna mìosan seo (oir thèid cuileagan a tharraing dha na creuchdan).


Cungaidhean-leighis air a shon ...

San t-seann aimsir, bhathar a' liacrachadh teàrr air lot bheathaich gus na cuileagan a chumail air falbh. Aig deireadh na ficheadamh linn, chaidh stuthan ceimigeach ùra - na pyrethroids cochurach - a chur an gnìomh airson cungaidh-bhacaidh, ach gabhaidh an cleachdadh nan leigheas cuideachd, air am frasadh no air an doirteadh gu dìreach air a' mhilleadh fhèin.

squirt
A' frasadh nam pyrethroids
air caoraich le uidheam sònraichte.

Cungaidhean-bacaidh air a shon ...

'S fheàrr cungaidh-bhacaidh na leigheas. Cleachdar na pyrethroids cochurach, air an doirteadh no air am frasadh air druim a' bheathaich ron àm as motha cunnart as t-samhradh - thèid seo a dhèanamh tràth san Iuchair aig a' char as fhaide. Measgaichich agus sgaoilidh na pyrethroids anns a' ghèir a tha a' comhdach craiceann a' bheathaich, agus mairidh iad an sin fad co-dhiù mìos a thìde gun call èifeachd idir.

Nì diopadh le pyrethroids a' chùis cuideachd, agus s' fheàrr le cuid diopadh seach frasadh. Bhiodh diopadh le organophosphates na bhacadh math cuideachd ach mar as àbhaist tha croitearan ag iarraidh na h-OPs a chleachdadh aig deireadh an t-samhraidh no as t-fhoghar nuair a tha a' chlaimh a' bagairt orra, agus tha seo ro fhadalach sa bhliadhna airson mòran buaidh a bhith aige air buille cnuimh.

Cuideachd, tha e cudromach a bhith a' deiligeadh le cùisean a bhios a' tarraing chnuimheagan dhan bheathach; mar eisimpleir, bha ciobairean a-riamh a' gearradh na clòimhe mu tholl a' mhàis as t-samhradh le deamhais, oir nuair a thig an sgàird orra thèid an ceann-deiridh a dhroch thruailleadh mura deach a' chlòimhe a gheàrradh dhiubh. Seo as coireach cuideachd gun tèid earbaill nan uan a ghearradh aig àm a' chomharrachaidh.


duilleag aghaidh
gu bàrr na duilleige

Faclair
duilleag aghaidh

Faclair
Fiabhras Bainne

- cùis èiginneach!

'S e cion-calcium às màthair-adhbhar dha fiabhras bainne, no "fiabhras a' bhainne" mar a bhios cuid ag ràdh, ann an crodh is caoraich. 'S e hypocalcaemia ainm eile air a shon ('s e sin ri ràdh, cion calcium san fhuil). Mar as trice cluinnear daoine a' cannail 'fiabhras bainne' ris nuair a nochdas e am measg crodh, ach canar hypocalcaemia ris an rud ann an caoraich.
Tha rudeigin coltach ris a' nochdadh ann an coin cuideachd (agus agus ann an cinne-daonna!)
Ann an caoraich, tha fiabhras bainne nas buailtich tachairt san trian mu dheireadh dhen torrachas, i.e. ro àm breith. Tha seo eadar-dhealaichte bho chrodh is coin, far a bheil e a' togail ceann goirid às dèidh àm breith. Ach dh'fhaodadh e a bhith a' bualadh air caoraich às dèidh àm breith cuideachd. Gu tric 's e caoraich nas sine a bhios ga fhaotainn. 'S e cùis èiginneach a th' ann, agus gheibh an dà chuid crodh is caoraich am bàs mura faigh iad leigheas gu math aithghearr - taobh a-staigh sia uairean ann an caoraich, ach beagan a bharrachd ùine ann an crodh.

Na Comharraidhean ... (caoraich)

bainne
Caora air a bualadh le hypocalcaemia.
An toiseach, dh'fhaodadh caoraich a bhith tuainealach agus frionasach; an uair sin, fàsaidh iad lag gu math luath agus thèid iad nan laighe le an ceann sìos air an làr. Gu math tric bidh iad a' tarraing anail gu luath agus a' sgeitheadh cìr a-mach air na cuinnlean aca; uaireannan bidh cìobairean a' smaoineachadh le mearachd gu bheil fiabhras-clèibh orra. Thig am bàs gu math aithghearr às dèidh seo oir tha gainead de chalcium a' cur stad air an cridhe. Tha e uaireannan doirbh a bhith ga shònrachadh bho pregnancy toxaemia ma thig e ro àm breith, agus bho hypomagnesaemia ma thig e às dèidh breith.*

Ann an crodh, 's e na h-aon chomharraidhean a thig orrasan cuideachd. Tha e cumanta ann an crodh-bainne leithid na feadhainn mu deas; tachraich e às dèidh dhaibh breith, nuair a tha iad a' toirt an t-uabhas de bhainne (a chionn 's gu bheil am bainne làn calcium). Chan eil e cho cumanta ann an crodh-laoigh leithid na th' againn a-bhos an seo san Eilean Sgitheanach, ach tha e a' togail ceann bho àm gu àm.

An leigheas air a shon ...

Gabhaidh fiabhras-bainne a chur ceart gu sgiobalta, ma thèid na comharraidhean fhaicinn leis a' bhuachaille ann an deagh àm. Nuair a thèid calcium ann-stealladh a-steach dhan fhuil, a' cleachdadh prìomh chuisle an sgòrnain, thig iad am feabhas gu math luath agus bidh iad nan seasamh a-rithist ann am beagan mhionaidean. Ach tha cìobairean is croitearan nas buailtich a bhith ga ann-stealladh fon chraiceann. Tha seo tòrr nas fhasa, agus nas so-dhèante a-muigh ann am pàircean no air a' mhonadh, gu tric ann an droch shìde. Obraichidh e fhathast, ach chan eil e cho luath no cho buileach èifeachdach.

Gu math tric thèid measgachadh de chalcium agus de mhagnesium a chleachdadh, a chionn 's gu bheil e uaireannan doirbh fios le cinnt a bhith agad cò am fear dhiubh a tha a' bualadh air a' bheathach.

Seann leigheasan ...

San naodhamh linn deug, bhathar a' smaoineachadh gur e puinnsein a bh' anns an ùth agus bha iad a' stealladh acriflavin a-steach na sinean. An uair sin, fhuaradh a-mach gun robh àidhear leis fhèin ag obair fìor mhath agus b' e siud an leigheas a bh' aca suas gu tricheadan na ficheadamh linn co-dhiù - air a phumpaghadh a-steach dhan ùth! Anns na h-Eileanan, bhathar a' cleachdadh ite chirce mar teat cannula - agus bicycle pump! Cha robh càil a dh'fhios aca ciamar a bha e ag obair, agus chan eil fhathast.
Às dèidh sin, thàinig calcium a-steach. Ach bha cleachdannan agus creideasan fa-leth aca fhathast. San t-Srath san Eilean Sgitheanach, mar eisimpleir, bhathar a' bleoghainn a' chiad bainne agus a' toirt air a' bhò ri òl! Bhathar a' smaoineachadh gun robh sin ga dìon an aghaidh fiabhras-bainne.



* Sùil aithghearr air hypomagnesaemia

Dh'fhaodar a ràdh gun tig comharraidhean nearbhasach nas braise an luib cion-magnesium, an coimeas ris na comharraidhean a thig an cois fiabhras-bainne. Mar eisimpleir, le dìth magnesium chithear am beathach a' dol mu seach, thig crith mòr oirre agus an uair sin thig droch fhiotaichean. 'S e grass staggers a chanar ri seo ann an Galltachd na h-Alba, a chionn 's gu bheil e tric a' bualadh air caoraich nuair a tha iad gan ionaltradh air feur ùr às dèidh àm breith. 'S e caoraich nas sine air a bheil e a' bualadh, coltach ri fiabhras-bainne.
Cha robh e a-riamh cumanta, gus bho chionn ghoirid, a bhith a' cumail chaorach air pàircean feurach as t-earrach (bha iad a-mach air a' mhonadh). Cha do dh'fhiosraich na Gàidheil hypomagnesaemia, mar siud chan eil facail Ghàidhlig aca air a shon.


duilleag aghaidh
gu bàrr na duilleige


duilleag aghaidh

Faclair
An galar hydatid

!Zoonosis!

('S e sin, galar a tha comasach air sgapadh am measg cinne-daonna bho bheathaichean)

Tha an galar oillteil a tha seo caran coltach ris an Tuaicheall. Ach an rud nas miosa
buileach ma dheidhinn, 's e gu bheil e a' bualadh air cinne-daonna cho math ri air caoraich.

A-rithist, tha an galar an urra ri coin - coin-chaorach gu seachd àraid - agus gnè shònraichte de bhiast nan con - Echinococcus granulosus - a tha a' tighinn beò ann am mionach chon. Tha iad gu math beag an coimeas ri seòrsaichean eile de bhiast nan con, mar a chithear:

biast
Biast nan con dhen gnè Echinococcus granulosus
(That an slat-tòmais aig bàrr an deilbh air a roinn ann am millimetres)
Thig uighean na bèiste seo a-mach sa bhuachar nam milleanan, agus thèid iad air an fheurach far an tèid an ithe le caoraich 's iad ag ionaltradh. Guiridh ìrean meadhanach - no larbhaidh - na bèiste am broinn nan caorach, agus sgaoilidh iad a-mach gus an ruig iad buill-chuirp a tha freagarrach - an grùthan gu h-àraidh, agus an sgamhan. Air dhaibh an grùthan a ruigheachd, thèid iad nan cysts (faic dealbh os ìosal). Tha na 'Hydatid' cysts a tha seo a' fàs nas motha mean air mhean, fad beatha a' bheathaich - ach chan eil iad a' dèanamh cròn sa chumantas. Aig a' cheann thall, tuitidh am beathach marbh airson adhbhar eile, agus mura thèid an closach a thiodhlacadh gu curamach thèid a h-ithe le coin cuide ris na cysts. Thèid na h-ìrean meadhanach seo nan inbhich ann am mionach a' choin, agus tòisichidh an cearcall a-rithist. Thoiribh fa-near nach eil inbhich de bhiast nan con a' dèanamh milleadh air a' chù fhèin idir.

cysts
Am milleadh a tha hydatidosis a' dèanamh air grùthan chaorach.

Chan eil am milleadh seo a' bualadh gu trom air caoraich, air sgàth 's nach eil iad beò fada gu leòr - cha ruig na cysts meadachd a tha cunnartach.

Buaidh air cinne-daonna ...

'S e sgeul eadar-dhealaichte ann an cinne-daonna, aig a bheil beatha gu math fada. Ma ghabhas neach a-steach na h-uighean le tubaist (faic os ìosal), cinnichidh iad na bhroinn/na broinn agus ruigidh na h-ìrean meadhanach meadachd a tha gu h-annasach mòr - dh'fhaodadh sin a bhith sa ghrùthan, san sgamhan, no uaireannan ball-cuirp eile. Chan eil leigheas ann air a shon ach obair-lannsa mhòr mhòr - uaireanan tha seo a dhìth uair 's a-rithist air sgàth 's gu bheil e duilich am milleadh gu lèir a thoirt air falbh - fàsaidh e a-rithist bhon fhuigheall.

human
An galar hydatid ann an cinne-daonna
Lannsairean 's iad ri toirt Hydatid cysts
air falbh bho ghrùthan neach.
Ciamar a tha e a' faighinn a-steach do dh'aorabh cinne-daonna?

Bidh cuid de na h-uighean aig E. granulosus a' fuireach air tòn a' choin an àite a bhith a' tighinn a-mach sa bhuachar, agus sgaoilidh iad ann am bian a' choin. Ma tha neach sam bith an uair sin a' làimhseachadh cù, tha na h-uighean sin a' leantail ri làmhan an neach (thoiribh fa-near gu bheil iad fada ro bheag airson am faicinn). Ma tha làmhan an neach an uair sin a' beantainn ri bheul/beul, tha e/i buailteach na h-uighean a shlugadh.

Tha e cho cudromach 's a ghabhas gun glan a h-uile duine a làmhan às dèidh dha/dhi a bhith a' làimhseachadh cù.

Rud eile - tha e cudromach gum faigh a h-uile cù-chaorach dòs a bhios a' cur às do bhiast nan con, co-dhiù a h-uile 6-8 seachdainean.

Feumar a h-uile oidhirp a dhèanamh gus coin a chumail air falbh bho chlosaich chaorach, agus an closach a thiodhlacadh cho luath 's a ghabhas.


duilleag aghaidh

Faclair
Teasach an ùtha

teasach
ùth mairt
Ma nithear gliog air an dealbh beag a tha seo, chithear gu bheil na ceathramhan-deiridh dhen ùth seo air dath nas dubh-dheirge nan còrr, gu bheil iad air at, agus gu bheil silteach fhuilteach air sileadh a-mach bho na sinean gu na casan-deiridh. Seo teasach an ùtha. 'S e an ruadh facal eile air ('ruaidh' ann an cuid a dh'àiteachan). Agus cluinnear an abairt "ùth cloiche" cuideachd a thaobh chaorach. Canaidh iad sin aig toiseach teasach an ùtha, nuair a tha an ùth air at, teth agus cruaidh.

Tha diofar sheòrsaichean ann de theasach an ùtha. 'S iad an dà sheòrsa as truime teasach an t-samhraidh agus loit nathairidh. Dh'fhaodadh iadsan beathach a marbh. Tha an dà chuid aca gu math dian ('s e 'dian' a chanas iad nuair a thig tinneas trom air beathach no duine gu math aithghearr, an coimeas ri 'leantainneach' a tha a' ciallachadh 'thig e gu slaodach agus togaidh e suas gu slaodach').

Teasach an t-samhraidh - thig seo gu grad. Tha e a' bualadh air crodh as t-samhradh, nuair a tha cuileagan timcheall ('s e cuileagan a tha ga sgaoileadh).

Loit nathairidh - air a' Ghàidhealtachd, bha seo a-riamh air a chur sìos gur e lot nathair a bu choireach. 'S e caoraich air a bheil an seòrsa seo a' bualadh, as t-samhradh a-rithist. An-diugh, tha fios againn gur e grìd dhen ghnè Staphylococcus a tha ga adhbharachadh.

uth
teasach an ùtha - caora
Seo cùis ann an caora a tha gu math dian is trom. Seall dè cho mòr agus a tha an ùth air at, agus ciamar a tha an deargad a' sgaoileadh air taobh foidhpe na caoraich. Cha do bhrist an iongar a-mach tron chraiceann fhathast (mar a bhios a' tachairt gu h-àbhaisteach ann an caoraich). Marbhaidh an galar seo a' chaora.
Leigheas air a shon ...

Feumar drogaichean antibiotic làidir a chleachdadh, an dà chuid a-steach dhan ùth agus a-steach dhan fhuil aca.
Bha eagal mòr mòr air na seann Gàidheil ro theasach an ùtha, air sgàth 's gun robh iad cho mòr an urra ri bainne agus bliochd airson tighinn beò. Mar siud, bha iomadh eòlas aca airson gach galar (agus an droch shùil) a chumail air falbh -

Eòlas na Ruaidh

A ruadh eugail, aogail, atail
Fàg ùth na bà caisne
Fàg ùth na bà cait-cinn
Fàg, fàg a' phait sin,
Agus tàrr pait eile ort.

A ruadh rag, rudaidh,
Dur an ùth a' mhairt,
Fàg an t-at 's an t-ùtha
Teich gu grunn na cloiche.

Cuirim ruadh ri clach,
Cuirim clach ri làr,
Cuirim bainne an ùth,
Cuirim sùgh an àr'.

- Carmina Gadelica 124
Eachdraidh[deasaich | deasaich an tùs]
Aig aon àm, bha daoine ga cluich air feadh na dùthcha, m.e. Bearaig a tuath, Gallaibh is Glaschu, ach latha an-diugh, tha e làidir ann an Srath Spè, an t-Eilean Sgitheanach, agus an Gearasdan agus àiteachan eile air feadh na Gaidhealtachd le grunn sgiobaidhean. Anns na bailtean mòra, thòisich oileanaich is maoir-shìthe Ghaidhealach clubaichean cuideachd.

B' àbhaist dha iomain a bhith air a cluich tron gheamhradh , leis a' bhliadhna a' tòiseachadh anns an Lùnasdal is a' dol gu Cèitean (Mar ball-coise). Gu mì-fhortanach, chan eil an t-sìde air a' Ghaidhealtachd uamhasach coibhneil aig an am seo, 's mar sin uaireannan shìneadh a' bhliadhna gu Iuchar, uaireannan a' crìochnachadh cha mhòr cola deug mus do thoisich an ath bhliadhna. Ann an 2003, cho-dhùin na clubaichean airson sgeama gearr-ùine de dh'iomain san t-samhradh a chur air bhog. Bha seo air leth soirbheachail le barrachd gheamannan gan cluich air an dearbh latha (Ged bha trioblaidean le cus geamaichean riochdachaidh gun fheum ag adhbhrachadh cus cinn-seachdain ban). Anns an t-Samhain 2005, le mòran moladh bho Chomunn na Camanachd, chaidh iomain samhraidheil a' dearbhadh gu tur le taghadh cha mhòr aon-ghuthach. ged bha sgiobaidhean mòra mar Baile Ùr an t-Slèibh, Ceann a' Ghiuthsaich, agus Kyles Athletic a' cur na h-aghaidh gus a' mhionaid mu dheireadh.


Riaghailtean[deasaich | deasaich an tùs]
'S e geama simplidh th 'ann an iomain, ann an geama nam fear tha da cluicheadairean dheug air gach sgioba agus feumaidh iad am ball a chur eadar da phost airson tadhal fhaighinn. Tha iad a' cleachdadh caman a tha dèante le fiodh agus ball a tha dèante le leadar.

Structar[deasaich | deasaich an tùs]
'S e Comunn na Camanachd a th' anns a' bhuidheann stiùiridh aig camanachd agus tha dleastanas aca urra ri riaghailtean a' gheama. Tha bòrd-stiùiridh aca.

Iomain thall thairis[deasaich | deasaich an tùs]
Ged thug na Gaidheil camain leotha air feadh an t-saoghail nuair a dh'imrich iad a Alba as deidh Cul Lodair agus nam Fuadaichean is gun deach iomadach gheamannan a chluich ann an àiteachan cho sgapte ri Patagonia gu Astràilia, chaidh an cleachdadh seo a bith as deidh greis. (Chaidh rannsachadh mìorbhaileach a dhèanamh air seo le Ùisdean D. MacIllFhinnein mar phàirt den tràchdas acadaimigeach aige). A dh'aindeoin seo, chaidh an geama ath-bheothachadh ann an Aimearaga a Tuath anmoch sna 1990an le Camanachd California a Tuath, a chaidh a thòiseachadh le daoine aig an robh uidh anns a' gheama agus ann an cultar na h-Alba.) a-nis, tha barrachd sgiobaidhean air èirigh air taobh an iar Ameireaga agus ann an Texas. Thàinig California a Tuath gu Alba anns an t-Samhradh 2005.

Ceangal a-muigh[deasaich | deasaich an tùs]
Làrach-lìn Chomunn na Camanachd
BBc: Naidheachdan: Mar a chaidh “Geama camanachd ann an àrainneachd Gàidhealaich” a lorg, 2015-01-14

Is e gniomh a tha ann an fhoghlam. An gniomh a tha ann an ionnsachadh le amas a thogail comas-inntinn. Air feadh an t-Saoghal is ann air parantan a tha am priomh dleasdanas a thoirt foghlam ris an cuid cloinn. Ann an iomadh cultur, cuirear clann ri sgoiltean airson foghlum fhormail ann an leughadh, sgriobhadh agus aireamhachd.

Ann an tirean bochda 's an treas domhain chan fhaigh h-uile paisde cothrom air a' bhun-fhoghlam a tha ann leughadh, sgriobhadh agus aireamhachd ach ann an tirean beartaich cuirear dleasdanas laghail air parantaibh a chuir an clann aca dhan sgoile. Ann an Alba (mar eisimplir de duthach a bhuineas don chiad domhain), is fheadar do clann eadar 5 agus 16 bliadhnaichean a dh'aois a bhi ann an fhoghlam lan t-side. Is ann leis an stait fhein a tha an cuid bu mhor ri na sgoiltean an Alba, tha iad maoinichte a-mach a cisean na duthcha agus chanar "sgoiltean pobalach" riu.

Tha da rang de sgoil anns an t-siostam Albannach an drasda, bun-sgoiltean a bhitheas ag foghlam clann air fad na 7 bliadhnaichean eadar 5 agus 12 bliadhna dh'aois agus Ard Sgoiltean a bhitheas ri foghlam clann eadar 12 agus 18 bliadhna dh'aois, ged a tha e ceadaichte do oigridh a chuir cul ri foghlum na sgoile aig 16. Leanaidh clann air feadh Alba siollabus coitcheann 5-14, bho coig bliadhna dh'aois gu ceithir deug, cuairt-fhoghlaim a leanas a-steachd dhan ard sgoil. Aig toiseach an treas bliadhna ard-sgoile feumaidh do na sgoilearan roghainn 8 cuspairean fa-leth, a bhitheas iadsan a' leantainn chun ire coitcheann. Feumaidh an roghainn pearsanta gabhaila-steachd Matamataig, Beurla, aon saidheans, aon cursa teicniuil agus canan eile. Suidhidh na sgoilearan deuchainn airson barantas naiseanta aig an ire coitcheann aig deireadh an 4mh bliadhna (aois 16). As deidh deuchainn an ire coitcheann, roghnaichear suas ri 5 cuspair airson cursa chun Ard Ire. Is e deuchainn matriculation airson inntrigeadh do cursaichean oil-thigh a tha 's an Ard ire. Suidhear an Ard-ire aig 17 bliadhna dh'aois agus b'e seo an aois aig am biodh oileanaich Albannach gu traideasanta ag inntrigeadh oilthigh. Anns an latha an diugh, is abhaist do sgoilearan a' fanntainn 's an Ard sgoil bliadhna eile, a ghabhail tuilleadh cursaichean Ard-ire neo lionadh a-mach an cuid fhoghlam le cuspairean nach do rinn iad aig ire coitcheann 's a' chiad dol a-mach, neo a' leanntainn cursa nas adhartach ris an chanar "Sar-ard ire". Tha teagamhan mu deidhinn luach an cursa seo mu dheireadh o chionns gu bheil a h-inbhe gu ire mhor comh-sguabachd leis a' chiad bliadhna de sgrudadh oilthigh.


leigiessen[deasaich | deasaich an tùs]

Bleigiessen - uidheam
(seo a' Ghearmailtis air 'leaghadh luaithe')

Cruinnichidh an teaghlach no buidheann charaidean timcheall air a’ bhòrd, is seo nas fheàrr ri solas coinnle, agus fear mu seach cumaidh iad pìosan beaga de luaithe ann an seann spàin os cionn lasair coinnle fad mionaid no dhà. Bidh an luaithe a’ leaghadh gu math luath, leis gu bheil e cho bog , agus às dèidh sin thèid a leagail a-steach ann an uisge fuar, far am fàs e cruaidh a-rithist, ach ann an cruthan neònach. An crochadh air dè na cruthan a th’ ann, chì thu am bi deagh no droch fhortan agad sa bhliadhna sa tighinn. Seo cuid dhiubh:

ball – bi deagh fhortan a’ roiligeadh do d’ ionnsaigh.

acair – gheibh thu cuideachadh nuair a bhios thu nad èiginn

flùr – caraidean ùra

cearcall / fàinne - banais – ach ma bhios e briste, tha sin a’ ciallachadh dealachadh

àradh – àrdachadh inbhe no tuarasdail aig an obair

clag – deagh naidheachd

siosar – tha co-dhùnadh air thoiseach ort

long, bàta – bi thu a’ dol air cuairt no air turas-mara

damhan-allaidh – tha d’ fhortan a’ crochadh air snàthainn sìoda

nathair – tha farmad aig cuideigin riut – bi faiceallach!

An latha an-diugh gheibh thu ‘kits’ le pìosan luaithe ann an cruthan eadar-dhealaichte (gus an tòisich thu leis an t-seòrsa fhortanach, co-dhiù), spàin chruinn agus mìneachaidhean ‘oifigeil’, ann an gach bùth fad na Dùbhlachd. Air sgàth ’s nach eil luaithe glè fhallain, gu sònraichte do chloinn, no math don àrainneachd, thèid cèir a chleachdadh uaireannan an àite.

Feuerzangenbowle[deasaich | deasaich an tùs]

Feuerzangenbowle
(Seo a' Ghearmailtis air seòrsa punch flambé le ruma, siùcar agus fìon dearg)

Seo rud a ghabhas àite am broinn an teaghlaich no buidheann charaidean ri solas coinnle cuideachd, ged nach eil an cleachdadh sin dìreach freagarrach do chloinn. Tha feum agad ri pana fìona dheirg air rechaud no stòbha, airson fìon teth ullachadh le spìosraidhean, orainsearan is liomaidean, agus seòrsa clobha os a chionn le còn siùcair cruaidh. A-nis dòirt rùm air an t-siùcar le ladar, agus nuair a tha e gu math fliuch, cuir na theine e. Cùm ris an dòirteadh gus an leagh an siùcar. A-nis faodaidh tu am punch teth òl, mu dheireadh thall!

Tha nobhail Ghearmailteach 1933 le Heinrich Spoerl ann air a bheil 'Die Feuerzangenbowle'[1], agus seann fhilm ainmeil dhith cuideachd. [2]

Dinner for One[deasaich | deasaich an tùs]
(Seo seann chomadaidh-telebhisein Beurla)

Iongantach mar a tha e, sin am prògram as fheàrr leis na Gearmailtich gach Oidhche Challainn. Chan eil e ach 10 mionaidean de dh’fhad agus ged a tha cothrom air fo-thiotalan ann, ’s urrainn do Ghearmailteach sam bith gach facal sa Beurla a ghabhail còmhla ris na pearsantan.

Chaidh am film a dhèanamh ann an Hamburg ann an 1963, le Freddie Frinton mar sheann bhutler, James, agus May Warden mar Miss Sophie, bean uasal aosda, a tha 90 an diugh. The am bòrd air ullachadh airson ceathrar aoighean (neo-fhaicsinneach), gu follaiseach seann shuirghichean aice, agus tha e aig James ri gach pàirt a chluiche agus ri òl air an son, fear mu seach, fad an fheasgair – sherry, champagne, fìon, port, an còmhnaidh leis na faclan ainmeil : ‘Same procedure as last year, Miss Sophie?’ - ‘Same procedure as every year, James!’.

Tha fiù ‘s Gearmailtich gun Bheurla sam bith eile eòlach air na seantansan seo, agus is mòr an t-iongnadh orra nuair nach bi sgot aig daoine à Breatainn dè mu dhèidhinn a bhios iad a bruidhinn.

Tha am film air YouTube: [3]

Feuerwerke[deasaich | deasaich an tùs]

Oidhche Challainn ann an Frankfurt
(Seo a' Ghearmailtis air 'teintean-ealain')

Aig meadhan-oidhche bidh Sekt ann, seòrsa champagne Gearmailtich, bidh na clagan-eaglaise a’ seirm, agus bidh teintean-ealain nas lugha anns a’ ghàrradh agad fhèin no feadhainn nas motha anns a’ bhaile – m.e. ann an Cologne agus ann am Bonn air bruachan na h-aibhne Rhine, agus bidh na mìltean de dhaoine ann airson fàilte a chur air a’ Bhliadhna Ùr.

Medellín (Spàinntis: IPA:[með'eˈʝin] neo [með'eˈʎin]), gu h-oifigeil Municipio de Medellín (Spàinntis) neo Baile Medellín. 'S e an dàrna baile as motha ann an Coloimbia a th' ann. Tha e suidhichte ann an Antioquia anns A' Ghleann Aburrá, fear dhe na gleanntan as fhaide air thuath na h-Andes ann an Aimearaga a Deas,[1] 414km air falbh bho Bhogotá.[2] Tha sluagh dhe 2.4 muillean aige.[3][4] 'S e an dàrna tuineachadh as motha ann an Coloimbia a rèir an t-sluaigh a th' ann, le a barrachd air 3.2 millean duine, san àite 95 eadar na bailtean as motha na cruinne, ma thoirear a-staigh an sgìre mu a thimcheall, Ceàrn Cathaireil a' Mhedellín (Area Metropolitana de Medellín).

Chaidh Medellín a stèidheachadh ann an 1616 leis an Spàinnteach Francisco Herrera Y Campuzano mar El Poblado de San Lorenzo (Tuinneachadh Naoimh Lawrence) anns an sgìre ris an canar El Poblado gus an-diugh. Ann an 1675 stèidhich A' Bhanrìgh Companach Mariana na h-Ostaire am Villa de Nuestra Señora de la Candelaria ("Baile Naoimh Mhàiri à Chandelaria").

Ann an 1826 chaidh am baile ainmeachadh mar phrìomh-bhaile na Roinne Antioquia le ùghdarrasan co-àiteachail na Spàinne. Ann an 1803 chaidh an Oilthigh Antioquia a stèidheachdh agus 's e aon dhe na h-oilthighean as buaidheach ann an Coloimbia a th' ann. An dèidh do Choloimbia an neo-eisimeileachd bhon Spàinnt a bhuanachadh, bha Medellín na phrìomh-bhaile na Stàit Feadaral Antioquia gus 1888, le èigheachd Bun-Reachd na Coloimbia ann an 1886. 'S e làrach malairteach fiùghantach bh' ann am Medellìn rè na 19mh linne, tro as-mhalairt an òir aig an toiseach, agus an uair sin tro chinneasachadh agus as-mhalairt a' chofaidh. An dèidh Cogadh na Mìle Làithean (1899 — 1902), 's e Medellín a' chiad bhaile ann an Coloimbia a ghabh pàirt anns an Tionndadh Gnìomhachais le stèidheachadh companaidhean a' chlòtha, agus pròiseactan còmhdhail mar an trèana, a mhisnich as-mhalairt, agus stèidheachadh iomadh oithighean agus sgoiltean dreuchdail, is iad a chruthaich Clas Buirdeasach Beag.

Anns a' ceathramh mu dheireadh na 20mh linne, bha prìomh àros Pablo Escobar maslach ann am Medellín, ceannard buidheann mhòr eucoirich, a bha an seachdamh duine a bu bheairte san t-saoghal tro mhalairt dhrogaichean, a-rèir aithisg bho Iris Forbes ann an 1989.[5] 'S e "Cairteil a' Mhedellín" an t-ainm a chuir na meadhannan anns na Stàitean Aonaichte oirre, a chionn 's gun do stèidhich esan agus a chuid chompanaich an gnothach ann am Medellín.[6] Stiùireadh Escobar cogadh ceannaircich an aghaidh Riaghaltais Choloimbia rè na 80an agus na 90an, ann an cuid gus nach fheuch na h-ùgharrasan ri a thoirt air falbh gu na Stàitean Aonaichte e. Chaidh e a mharbhadh le feachdan Phoilis Choloimbia 2 an Dùbhlachd, 1993.

Fhuair am baile a chuid fhiùghantais gnìomhachasail air ais aig toiseach na 21mh linne, le togail siostaim treànaichean ris an canar Metro de Medellín, agus le polasaidhean leasachaidh na bu shaoire, adhartasan anns an tèarainnteachd agus anns an fhoghlam, agus tro bhrosnachadh a' bhaile aig ìre eadar-nàiseanta mar cheann-uidhe turasachd.

Bheir Ceàrn Cathaireil a' Mhedellín gu buil 67% an Làn Thoradh Dùthchail aig Antioquia agus 11% eaconomaidh Choloimbia.[7] 'S e roinn chudromach a th' ann am Medellín a thaobh oilthighean, sgoiltean treànaidh, malairte, gnìomhachais, saidheans, seirbheisean na slàinte, àiteachas-flùraichean, fèisean, taighean-seinnse agus clubaichean.

Susbaint  [falaich]
1 Facal-Fhreumhachd an ainm Medellín
2 Eachdraidh
2.1 Tùsanaich Aimearaganach
2.2 Taisgealadh Spàinntich a' ghlinne
2.3 Am baile a' fàs
2.4 Rè linntean fo bhuaidh nan Spàinnteach
2.5 Tionndadh Gnìomhachais
2.5.1 Malairt ann am Medellín
2.6 Ealainn agus litreachas rè a' chiad phàirt na 20mh linn
2.7 Plana Mòr Medellín
2.8 Beò Cultarail fad na deicheadan a dh'fhalbh
2.9 Rannsachadh
2.10 An latha an-diugh
3 Cruinne-Eòlas agus Clìomaid
4 Sgìrean Riaghlach
4.1 Roinnean
5 An lagh agus an riaghaltas
5.1 Eucoir
6 Eaconamaidh
7 Leasachadh Cathaireil
8 Foghlam
9 Còmhdhail
9.1 Còmhdhail Adhair
9.2 Còmhdhail Fhearrainn
10 Sluagh a' Bhaile
10.1 Breithean agus Bàsan
10.2 Buidhne Chinnidheach
11 Cultar
12 Fèisean
12.1 Spòrs
12.2 Far-ainmean a' bhaile
13 Bailtean Co-cheangailte
14 Gallaraidh
15 Iomraidhean
16 Ceanglaichean a-mach
Facal-Fhreumhachd an ainm Medellín[deasaich | deasaich an tùs]

Mariana na h-Ostaire.
Bha còig ainm air a' bhaile Spàinnteach tùsail ron fhear air a bheil e an-diugh: Aburrá de los Yamesíes, San Lorenzo de Aburrá, San Lorenzo de Aná, Valle de San Bartolomé, agus Villa de la Candelaria de Medellín.

Fhuair am baile an t-ainm aige bhon a' bhaile Medellín, faisg air Badajoz ann an Extremadura anns An Spàinnt. Chaidh am Medellín Spàinnteach a stèidheachadh ann an 75 RO le Quintus Caecilius Metellus Pius.[8]. 'S ann an Roinn Badajoz a bha cuid dhe na Ceannsaichean, neo Conquistadores ann an Spàinntis, Gaspar de Rodas, prìomh Riaghladair na h-Antioquia, nam measg.

Dh'iarr An t-Iarla Pedro Portocarrero y Luna, Cathraiche Comhairle Innseachan an Iar (Consejo de Indias), do Chrùn na Spàinne gun cuireadh ainm a' bhaile aige fhèin, Medellín ann an Extremadura, air a' bhaile ùr ann an Aimearaga. Chaidh an t-iarrtas aige a ghabhail ris 22mh an t-Samhain, 1674, nuair a ghlaodh An Tàinistear Mariana na h-Ostaire gur e Villa de Nuestra Señora de Medellín an t-ainm a bha air a' bhaile. Rinn An Riaghladair, Miguel Aguinaga y Mendiogoitia, an èigheachd oifigeil 2 an t-Samhainn, 1675. Bhuilich Mariana gearradha-arm air a' bhaile 24mh An t-Iùchar 1676.[8]

Eachdraidh[deasaich | deasaich an tùs]
Tùsanaich Aimearaganach[deasaich | deasaich an tùs]
Seallaidh an fhianais-àrsaidheachd, a fhuaireadh le sealgairean agus luchd-cruinneachaidh, gun robh daoine a' fuireach anns A'Ghleann Aburrá o chionn 10,500 bliadhna. Lorg Ceannsaichean Spàinnteach a' ghlinne iomadh bhuidhne, mar na tuatha Aburrá, Yamesí, Pequé, Ebejico, Norisco, agus Maní is iad air a bhith nan tàmh anns a' ghlinne bho mu dheidhinn a' chòigeamh linne. Thug na h-Aburrá an t-ainm orra air a' ghleann. 'S e tuathanaich a bh' annta is chinneadh iad cruithneachd Innseanach, pònair agus cotan, dh'fhigheadh agus mhaiseachadh iad clò, reiceadh iad salann, agus b' e òr-cheàrdaichean a bh' annta. Chaill iad an cuid fearrainn fo Riaghailt nan Spànnteach, agus bha iad fo smachd siostam riaghaltais fhiùdalaich. Chaidh iomadh dhuibh a thoirt dha na mèinnean. Chaidh iad uile a mhilleadh anns a' ghleann sin co-dhiù, le tinneasan às an Roinn Eòrpa, a bharrachd air an obair chruaidh agus an droch làimhseachaidh a fhuair iad. Tha daoine le buntaineas do thuatha a' Ghlinne Aburrá ann fhathast is iad a' fuireach ann an sgìrean eile ann an Stàit na h-Antioquia, mar eisimpleir ann an Urabá agus anns an sgìre ann an àirde a deas agus iar.

Taisgealadh Spàinntich a' ghlinne[deasaich | deasaich an tùs]

Marasgal Jorge Robledo.
Anns an Lùnasdal 1541, bha Marsgall Jorge Robledo anns an àite ris an canar Heliconia an latha an-diugh agus chunnaic e rud fad às is esan a' creidsinn e gur e gleann a bh' ann. Chuir e Jerónimo Luis Tejelo am fearrann a rannsachadh, agus ràinig Tejelo an fhaiche far a bheil Medellín an latha an-diugh tron oidhche 23 an Lùnasadal. Thug na Spàinntich Gleann Naoimh Bartholome air, ach chaidh sin atharrachadh ann an ùine ghearr gu Aburrá, an t-ainm tùsail aige, a tha a' ciallachadh "Dealbhadairean," air sgàth gu rinneadh na Tùsanaich dealbhan air a' chlò.[9] Cha robh an gleann cho tarraingeach dha na ceannsaichean aig an àm sin, leis cho gann 's a bha e a thaobh bheairteis agus leis cho nàimhdeil a bha daoine an àite.

Ann an 1574 dh'iarr Gaspar de Rodas bho Chabildo de Antioquia (Comhairle na h-Antioquia), ceithear mìle ceàrnagach de fhearrann fhaighinn airson treudan agus tuathanas a stèidheachadh anns a' ghleann. Thug a' Chomhairle trì mìle ceàrnagach dhe fhearrann dhasan.[9]

Thàinig An Reachdadair Co-Àiteachail Francisco de Herrera y Campuzano le 80 Tùsanaich Aimearaganach ann an 1616, ga ainmeachadh "Poblado de San Lorenzo," far a bheil "Ceàrnag El Poblado" an latha an-diugh. Ann an 1646 dh'òrdaich lagha co-àiteachail gun sgarradh na Tùsanaich Aimearaganach bho na mestizos agus na mulattos, is le sin thòisich riaghladh co-àiteachail air baile ùr a thogail ann an Aná, far a bheil A' Cheàrnag Bherrio an latha an-diugh, agus far an deach eaglais Nuestra Señora de la Candelaria de Aná ("Naomh Màiri à Candelaria ann an Aná") a thogail. Trì bliadhna an dèidh sin, thòisich na Spàinntich Iglesia La Candelaria de Medellín (Eaglais Chandelaria ann am Medellìn) a thogail, a chaidh a thogail a-rithist aig deireadh na 18mh linne.[9]

Am baile a' fàs[deasaich | deasaich an tùs]

Eaglais Màiri a' Chandelaria anns a' Chèarnaig Berrio.
Thòisich an sluagh air fàs lìonmhor an dèidh 1574, agus bha Gaspar de Rodas na thàmh anns a' ghleann. A-rèir cunntasan na h-Eaglaise San Lorenzo, bha sia pòsaidhean ann eadar 1646 agus 1650, agus 41 eadar 1671 agus 1675.[9] Bha mèinnean òir air an leasachadh ann an iar-thuath Antioquia, agus bha feum orra air biadh fhaighinn bhon dùthaich ri a thaobh. 'S e àite gu math roi-innleachdail eadar mèinnean òir agus a' chiad phrìomh-bhaile roinneil, Santa Fe de Antioquia a bh'ann an Gleann Aburrá.[9]

Thòisich a' phrìomh-bhaile roinneil, Santa Fe, a chuid shuimealachd a chall agus dh'fhàs e bochd mean air mhean, leis gun tigeadh daoine cudromach a' mhalairte chun a' ghlinne Aburrá, far an do thòisich teaghlaichean beairt fearainn a cheannachd. Ann an ùine ghoirid, dh'iarr a' chiad chuid dhe tìrichean gun cruthachadh comhairle anns a' ghleann, agus le sin fhuair iad riaghaltas fa-leth bho Shanta Fe.[9] Rinn an riaghaltas ann an Santa Fe sabaid an aghaidh sin, ach 22 An t-Samhainn 1674 chuir Mariana na h-Ostaire a h-ainm dhan reachd a chruthaich a' Chomhairle. Chaidh an reachd rìoghail a ghairm 2 An t-Samhain 1675 leis an Riaghladair Miguel de Aguinaga. Fhuair am baile ùr an t-ainm Villa de Nuestra Señora de la Candelaria.[9]

Rè linntean fo bhuaidh nan Spàinnteach[deasaich | deasaich an tùs]

Mapa Medellín mar a bha e ann an 1791.
Bha na daoine air an sgapadh air feadh a' ghlinne ro stèidheachadh a' bhaile, agus cha robh ach corra theaghlaich gan cruinneachadh aig beul na h-Aibhne Aná (An Abhainn Santa Elena) an-diugh agus na h-Aibhne Medellín; bha feadhainn eile a' fuireach ann an El Poblado San Lorenzo. An dèidh na reachd rìoghail, thagh na luchd-inmrich làrach air an Abhainn Aná mar chridhe a' bhaile ri teachdail, le eaglais Candelaria ann am meadhan.

'S e gnothaichean tiughadh gu math sìmplidh a bh' anns na prìomh thoglaichean. Cha robh ach dà ùrlair fiu's aig taighean na daoine as cudromaiche, agus cha robh an eaglais agus Talla a' Bhaile cho drùidhteach. Cha robh an eaglais air a leasachadh ach anns an 18mh linn. Cha robh ach ùrlar air Talla a' Bhaile, a bha stèidhichte ri taobh an iar na ceàrnaig. Bha mullach tiughadh air gu ruige 1742, nuair a chuireadh sglèitean air. Ann an 1682, thòisich luchd-malairte agus còigrich Iglesia de la Veracruz (Eaglais na Croise Fìor) a thogail, coisrigte mar eaglais le Easbaig na Popayán ann an 1712.[9]


Eaglais na Croise Fìor
Thug prìomh chùnntas-sluaigh na linntean co-àiteachail àite ann an 1675: bha 3,000 duine agus 280 teaghlach ann. Cha do rinn iad cùnntas-sluaigh eile gus an do dh'òrdaich "El Visitador Colonial" (An Reachdadair Co-Àiteachail) Juan Antonio Mon y Velarde e uaireigin eadar 1786 agus 1787: bha 14,507 duine agus 241 teaghlach ann. Ann an 1808, dà bhliadhna mus do bhuannaich Coloimbia a cuid neo-eisimeileachd, bha 15,347 duine agus 360 teaghlach ann.[9]

Chaidh Colaiste Rìoghail nan Franciscanach a stèidheachadh 180 ann am Plaza Central (Cèarnag Bherrío an latha an-diugh) agus bha roinnean Gràmair, Feallsanachd agus Diadhachd aige.[10] Ann an ùine ghearr, chaidh an Colaiste a ghluasad gu togalach ùr anns a' Cheàrnag Bheag San Ignacio. Ann an 1821 fhuair e an t-ainm ùr Colaiste na h-Antioquia, agus mu dheireadh thall Oilthigh Antioquia ann an 1901. Bha a' chiad sgoil trèanaidh dreuchdail, a' chiad stèisean radio cultarail ann an Aimearaga-Laideannach, agus a' chiad gharradh luibheachaig an oilthigh. Tha e clùiteach an-diugh airson leasachaidhean anns an leigheasachd, ath-chur buill-bodhaig nam measg.

Tionndadh Gnìomhachais[deasaich | deasaich an tùs]

Toglach Stèisean Mheadhanach an Trèana air a dh'ath-leasachadh.
Dh'fhàs am baile uabhasach cudromach aig ìre nàiseanta rè na 19mh linn a chionn 's gun dèanadh òr agus coifidh, a bharrachd air gun do thogadh an rathad iarainn roinneil (Ferrocarril de Antioquia), air a rachadh à cleachdadh a-nis.

Dh'àrdaich sluagh a' Mhedellín sia turas anns a' chiad leth na 20mh linn, bho sluagh de 59,815 ann an 1905 gu 358,189 ann an 1951. Chuir Cogadh na Mìle Làithean (1899-1902) stad air leasachadh gnìomhachasail a' bhaile, ged nach tug an cogadh sìobhalta buaidh gu dìreach air an roinn. Rinn Ceann-suidhe Rafael Reyes ath-chruthachaidhean an dèidh a' chogaidh, agus lean leasachadh gnìomhachasail a' bhaile [9] le stèidheachadh Comann Luchd-Malairte ann am Medellín. Chruthaich a' bhuidheann sin pròiseact còmhdhail roinneil a cheangail Medellín do roinnean eile ann an Coloimbia agus thall thairis.

A dh'aindeoin gu robh gnìomhachas an òir uabhasach cudromach aig toiseach toiseachaidh leasachaidh Medellín, 's e cofaidh a thug fàs air a' bhaile anns an 20mh linn. Dh'fhàs am malairt gu ìre eadar-nàiseanta leis gum fàsadh cofaidh a' phrìomh stuth as-mhalairt na dùthcha. A bharrachd air sin, chruthaich fiùghantas gnìomhachasail malairteach a' Mhedellín clas dhe luchd-malairte agus luchd-dèanadaise is stèidhich iad prìomh ghnìomhachasan aig ìre nàiseanta ann an Coloimbia.[9] Rè na 1930an, leasachadh gnìomhachas a' chlòtha le teaghlaichean a rinn am fortain ann am mèinnean an òir aig àm a' cho-àiteachais. Chaidh gnothaichean na Glainne, na Dighe, agus a' Bhìdhe a stèidheachadh rè nan 1930an, agus chuidich sin Medellín an roinn gnìomhachasail a dhèanamh an tè a bu chudromaiche ann an Coloimbia. Tha feadhainn dhe na companaidhean sin a' dol fhathast, seadh le an ainmean tùsail aca, seadh le ainmean ùra.


Chaidh an Tùr Coltejer, an togalach as àirde ann am Medellín, a thogail eadar 1968 agus 1972, samhla eadar-nàiseanta a' bhaile.
Malairt ann am Medellín[deasaich | deasaich an tùs]
'S e tè dhe na companaidhean fighe as cudromaiche ann an Coloimbia a th' ann Coltejer. Chaidh a stèidheachadh ann am Medellín le Alejandro Echavarría 22 An Dàmhair 1907.[11]

Bheireadh nochdadh a' ghuail ann an Amagá, a tha suidhichte corra mhìle mu dheas a' Ghlinne Aburrá, agus togail ionadan dealain-uisge cumhachd dha na gnìomhachasan ùra, agus air sgàth sin chaidh iomadh chompanaidhean beaga a chruthachadh. Chuir Rathad Iarainn na h-Antioquia (ga thogail ann an 1875) cruinn-eòlas fhir dhe na sgìrean as beanntaiche ann an Aimearaga a Deas fo smachd, gu h-àraidh an Tunail La Quiebra, a chruthaich ceangail eadar teis-meadhan a' ghnìomhachais agus an Abhainn Mhagdalena, an abhainn mhòr as so-sheòlta ann an Coloimbia. Thog Medellín a' chiad phort-adhair aige ann an 1932, am Port-adhair Enrique Olaya Herrera.[9]

Sheall sgrùdadh a rinn Charles H. Savage mu dheidhinn a' chinneasachaidh gnìomhachasail ann an Antioquia eadar 1960 agus 1972 dìreach cho cudromach a dh'fhàs na gnìomhachasan ann am Medellín airson Coloimbia agus Aimearaga a Deas. Rinn esan sgrùdadh air buil na atharraidhean sòisealta a dh'adhbharaich an teis-eòlas ùr. Chùm Savage sùil mionaideach air trì taighean-gnìomhachais ann an Antioquia: dà thaigh-crèadhadaireachd ann an Santuario agus La Blanca, a bharrachd air taigh-gnìomhachas a' chlòtha ann amn Medellín. Cha robh Savage uasal a-mhàin à toradh gnìomhachasail na taighean-gnìomhachasan ann an Antioquia, ach cuideachd às an dàimh eadar luchd-obrach agus fasdaidhearan, agus dh'ainmich e an èifeachdas ghnìomhachasail sin "Cultar na h-obrach".[12] Chaidh na toraidhean aige a chur sa chlò leis a' cho-làimhaiche aige George F. Lombardi fon ainm Sons of the Machine.[13][14] Chaochail Savage ann an 1973.

Ealainn agus litreachas rè a' chiad phàirt na 20mh linn[deasaich | deasaich an tùs]

Dàmh nam Mèinnean aig an Oilthigh Nàiseanta Coloimbia, earrann Mhedellín.
Tha an Oilthigh Antioquia, an Oilthigh Nàiseanta Colombia leis an earrann aige ann am Medellín, agus Universidad Pontificia Bolivariana (an Oilthigh Pàpanach Bolivarianach) air a bhith aig cridhe foghlam acadaimigeach a' bhaile aig ìre eachdraidheil agus iad a' treànadh clas inntleachdail a' cheàrna, aig ìre nàiseanta agus eadar-nàseanta.

'S e eileamaid shòisealta chudromach a bh' ann an Ealain agus Litreachas ann am Medellín. Ghabh am baile pàirt ann an atharrachaidhean litreachais bho Romannsaidheachd gu Ealainn Nòdha Ùr agus bhuidhnean litreachas na linne ùir rè a' chiad leth dhen 20mh linn. Rinn an t-ùghdar Tomás Carrasquilla (1858 - 1940) mion-sgrùdadh air sluagh na h-Antioquia a bha aige fhèin, is chuir esan an cèill gu h-amaiseach am beatha làitheil agus na cleachdaidhean aca. Bha an t-ùghdar agus feallsanachd Fernando González à Envigado (ann an ceàrn cathaireil a' Mhedellín), an dealbhadair na dealbhan-èibhinn Ricardo Rendón agus am bàrd León de Greiff a-measg luchd-stèidhichidh na Panidas, buidheann litreachais à Medellín. Bha bàird agus ùghdairean cudromach eile ann, mar Phorfirio Barba Jacob agus Efe Gómez. 'S e Eladio Vélez agus Pedro Nel Gómez na dealbhadairean a bu chlùitiche. Bha an ceòladair Carlos Vieco Ortiz uabhasach ainmeil. Bha na prìomh-oifisean aig companaidhean ciùil mar Sonolux, Ondina agus Silver ann am Medellín.[9]

Bha na clubaichean ann am Medellín, iomadh dhuibh le freumhan aig deireadh na 19mh linn mar an Club Union (stèidhichte ann an 1894) agus an Club Campestre (stèidhichte ann an 1924), aig cridhe buidhnean inntleachdail agus gnìomhachasail. Chaidh an Circo España (Siorcas na Spàinne) a chruthachadh ann an 1909 agus an Taigh -cluiche Bolívar, ann an 1919. Chaidh an Taigh-cluiche Junín àlainn a sgrios airson an Tùr Coltejer a thogail. Chaidh Cine Colombia, a' chiad chompanaidh sgaoilidh fhilmichean na dùthcha, a stèidheachadh ann am Medellín ann an 1927.[9]

Plana Mòr Medellín[deasaich | deasaich an tùs]

El Poblado, sgìre beairt mu dheas, fear dhe na làraich cathaireil agus eaconamach as cudromaiche na Colombia.
Rè na 1950an dhealbhachadh luchd-gnìomhachas, luchd-malairt agus an Riaghaltas Ionadail Am "Plan Mòr Medellín" (PMM) (Plan Pìdhleat), plana airson leasachadh a' bhaile air feadh a' Ghlinne Aburrá agus mu dheireadh thall chruthachadh sin a' chiad cheàrn cathaireil ann an Coloimbia. 'S e Paul Wiener agus José Luis Sert na ailtirean a bha os cionn a' phròiseact. Bha cladhachadh na h-Aibhne Mhedellín, stiùireachadh tuineachaidhean ùra air buthaich a' ghlinne, cruthachadh làraich gnìomhachasail ann an sgìre Guayabal, dealbhachadh cathaireil airson is gum biodh am baile ann an co-fhuaimneachd leis an abhainn, togail Pàirc Ball-Coise ùr, agus stèidheachadh làraich riaghal anns an La Alpujarra a-measg nam pròiseactan a bu chudromaiche anns a' PhMM.[9]

Thòisich àm ùr dhe cugallachd phoiliteagach airson Choloimbia an dèidh mort tagraiche a' chinn-shuidheis Jorge Eliecer Gaitán ann an ùpraid air a bheil Am Bogotazo, a thachair ann am Bogotá ann an 1949. Sgaoil an t-ainneart poiliteagach air feadh sgìrean dùthchail na tìre, agus bu chòir dha iomadh thuathanaich a theiche chun nam bailtean-mòra. Dh'èireadh sluagh Mhedellín gu luath rè nam bliadhnachan a thigeadh. Dh'fhàsadh bruthaich a' ghlinne loma-làn slumaichean. Bha 358,189 luchd-àiteachaidh anns a' bhaile ann an 1951, ach 22 bliadhna an dèidh sin, ann an 1973, bha an sluagh air a dhol suas trì tursan gu 1,071,252.

Thug an sluagh buaidh mhòr air a' PhMM. Dh'fhàs crìochan a' bhaile gu ruige àiteachan nach robh am broinn a' PhMM, is le sin thàinig Medellín dìreach ri taobh bailtean eile anns a' ghleann Aburrá, mar Envigado, Bello agus Itagüí; 'S e teaghlaichean bochda a bh'ann na in-imrich ùra a fhuair Medellín, is iad gun creideis gus taighean a cheannaich, agus air sgàth sin chaidh iomadh sgìrean a thogail taobh a-muigh a' PhMM; Chaidh sgrios a chur air tòrr sheann thoglaichean ann am meadhan a' bhaile airson tùraichean àrda, oifisean agus rathadan mòra a thogail. Chaidh sgrios a chur air An Taigh-Cluiche Junín, a bha cho àlainn ri taobh Santa Elena, dìreach gus an Tùr Coltejer a thogail. Solaraich an inimricheas mhòr gu Medellín luchd-obrach gu leòr airson leudachadh taighean-gnìomhachasan a' chlòtha, is iad a bhith ga ùrachadh aig an àm sin,[9] ach chruthaich e trioblaidean ùra airson a' bhaile cuideachd: cion-cosnaidh na b'àirde, seirbheisean air dhìth dha na sgìrean bochda, ainneart cathaireil tro iomadh dhuibh, agus collapse an t-siostaim chòmhdhail. Abair àite foirfe airson am mafia a rinn droch chrom air a' bhaile fad na deicheadan a leanadh a chintinn, agus bu chòir dhan PhMM a dh'fheitheamh airson amannan nas fheàrr.

Beò Cultarail fad na deicheadan a dh'fhalbh[deasaich | deasaich an tùs]

Càrn-Cuimhne "La Raza" (A' Chinneadh), obair ann ann umha agus crudhtan le Rodrigo Arenas Betancur, 124 troighean. Tha e stèidhichte aig Talla a' Bhaile ann an La Alpujarra.
Nochd ginealach ùr dhe ùghdairean agus luchd-ealainn, le nòs na b'ùire, ann am Medellín anns na 1950an. Chàineadh iomadh ùghdair an cultar ionadail agus nàiseanta. Chuir Manuel Mejía Vallejo nòs aithriseach ùr air bhonn gun a chuid fhreumhan ionadail fhàgail. 'S e cuideachd linn an Nadaismo a bh'ann, buidheann litreachasis a chaidh a chur suas le Gonzalo Arango agus iomadh eile. Bha an Nadaismo ana-chèireachail gu fosgailte, is e a' càineadh bun-nòsan traidiseanta a' chomainn-shòisealta, agus bhathar a' beachdachadh gu robh e nihilist aig ìre feallsanachail. Bha an dealbhadair Debora Arango an sàs ann an saoghal sòisealta agus poiliteagach na dùthcha leis a cuid obrach. 'S e dealbhadair ainmeil eile a thug cliù dha Medellín tro mheadhan an ealainn a bh'ann Fernando Botero, a fhuair brosnachadh airson a chuid obrach ann am beatha làitheil agus dràma a' bhaile. Thug esan a' mhòr-chuid dhen obair a rinn e do Thaigh-Tasgaidh na h-Antioquia mar thabhartas, agus chuir am baile taingeil an t-ainm aige fhèin dhan Cheàrnag Bhotero. Rè na 1970an thogadh am fear-ealainn Rodrigo Arenas Betancur na deilbheadhean chàrn-cuimhne aige ann am Medellín ach cuideachd fad iomadh sgìrean eile air feadh Choloimbia. 'S e ùmhlachd dhan chultar Paisa a tha an obair ainmeil aige, La Raza (A' Chinneadh), stèidhichte anns an làrach riaghlach La Alpujarra.

Thoir iomadh ionadan cultarail beò dhan bhaile, mar an Taigh-Chluiche Pablo Tobón Uribe (1967), Taigh-Tasgaidh an Ealainn Nòis Ùir (1978), agus An Taigh-Tasgaidh Cathaireil (1987). Fhuair An Taigh-Tasgaidh Traidiseanta na h-Antioquia an darna fhosgladh oifigeil aige le mòran dhen chuid obrach a rinn Fernando Botero ann an 2000. Tha oilthighean ùra air a fhosgladh anns a' bhaile cuideachd: Oilthigh Medellín (1950) agus Oilthigh Eafit (1960).

Rannsachadh[deasaich | deasaich an tùs]
Tha an American Geographical Society ag obair air pròiseact airson clàr-leabhraichean brìgheil coileanta an Comuna 13, fear dhe na mòran sgìrean ann am Medellín, a chruthachadh.

An latha an-diugh[deasaich | deasaich an tùs]

Leabharlann na Spàinne, structar ailtireil ùr-nòsach mòr ann an crudhtan ga thogail air bàrr a' bheinn ann am Medellín
'S e an suidheachadh gur e am baile as cudromaiche taobh ghnìomhachais ann an Coloimbia a th'ann Medellín an rud a bu mhotha a chuidich am baile staing na 1980an agus na 1990an a cheannsachadh. Tha am baile uabhasach moiteil às am Metro de Medellín, seirbheis còmhdhail cathaireil mòr, agus 's ean aon rud bhon a' Phlan Mòr Medellín na 1950an air a nochdadh gus an latha an-diugh a th'ann. Chaidh togail Ceàrnag a' Mhedellín, ionad eadar-nàiseanta airson cruinneachaidhean agus taisbanaidhean, a dhealbhadh gus eaconomaidh eadar-nàiseanta na Coloimbia a shealltainn dhan shaoghal. 'S e baile ùr-nòsach le sluagh dhe trì muillean daoine a th'ann Medellín an-diugh.

Lughdaich an ainneart a bh'ann fad iomadh bhliadhna cnapan-stàrraidh sòisealta is iad ag adhbharachadh mòran dhragh shòisealta. Cheangail am Metro am baile-mòr ri chèile, bho sgìrean bochda gu sgìrean beairt, agus thathar a' dealbhachadh siostam ùr dhe bhusaichean poblach, air a bheil am "Metroplus." Tha àiteachan ann am Medellín an-diugh airson ealainn, bàrdachd, dràma, a bharrachd air togail leabharlainn poblach, stèidheachadh eco-pàircean ùra, leis na daoine an sàs ann an leasachadh a' bhaile.[15]

Cruinne-Eòlas agus Clìomaid[deasaich | deasaich an tùs]

Sealladh air Medellín bho Enciso
Tha farrsaingeachd dhe 382 km² (237 mìle cheàrnagach) aig Medellín. Tha 16 comunas (sgìrean), 5 corregimientos (bailtean beaga), agus 271 barrios (sgìrean cathaireil) ann. Tha Ceàrn Cathaireil a' Mhedellín am broinn a' Ghlinne Aburrá gu lèir, aig 1,500 meatair (mu 4921 troighean) os cionn ìre na mara, leis an Abhainn Mhedellín (ris an canar Porce cuideachd), ga sruthadh mu thuath. Tha na bailtean Bello, Copacabana, Girardota agus Barbosa mu thuath a' ghlinne. Tha Itagüí, Envigado, Sabaneta, La Estrella agus Caldas mu dheas a' ghlinne.

Chan eil an clìomaid ann am Medellín cho teth ma iomadh bhaile eile gan stèidheachadh aig an aon domhan-leud dlùth air meadhan-chearcall na cruinne o chionns gu bheil e suidhichte aig 1,500 m os cionn ìre na mara. Leis gu bheil e suidhichte cho àrd os cionn na mara agus air sgàth gu bheil làrach sònraichte aige am broinn na h-Andes, tha an aimsir ann am Medellín nas coltaiche ri clìomaid fo-throipigeach fliuch na clìomaid troipigeach. Tha teodhlachd mheadhanach bhliadhnail aige dhe 22 °C (72 °F), agus leis gu bheil e faisg air a' mheadhan-chearcall, tha an teodhachd gu math seasmhach fad am bliadhna, le mion-atharrachaidhean na teodhachd. Tha an teodhachd a' dol bho 15 °C (52 °F) gu 30 °C (86 °F). 'S e 'La Ciudad de la Eterna Primavera' neo 'Baile an Fhoghar Bith-bhuan' am far-ainm aig Medellín o chions gu bheil clìomaid càillear fogharmhor aige, ach leis gu bheil am baile suidhichte ann an gleann tha mòran sgìrean shuas air an leathad, tha ann teodhachd beagan nas fhuaire anns na beanntan mu thimcheall.

An t-sìde chumanta ann Medellín
Mìos	Jan	Feb	Mar	Apr	May	Jun	Jul	Aug	Sep	Oct	Nov	Dec	Bliadhna
Àirde reacòrd °C (°F)	32
(89)	33
(91)	33
(91)	33
(91)	32
(90)	32
(90)	32
(90)	33
(91)	33
(91)	32
(89)	32
(89)	33
(91)	32
(90)
Àirde mheadhanach °C (°F)	27
(80)	27
(81)	27
(81)	28
(82)	28
(82)	28
(82)	28
(82)	28
(82)	27
(81)	27
(81)	27
(80)	27
(80)	28
(82)
Ìsle mheadhanach °C (°F)	17
(62)	16
(61)	16
(61)	16
(60)	16
(60)	16
(60)	16
(60)	16
(61)	16
(61)	16
(61)	17
(62)	17
(62)	16
(61)
Ìsle reacòrd °C (°F)	11
(52)	11
(51)	10
(50)	11
(52)	11
(52)	10
(50)	10
(50)	11
(52)	10
(50)	11
(52)	10
(50)	11
(51)	11
(52)
Sileadh mm (òirleach)	55
(2.17)	77
(3.03)	114
(4.49)	179
(7.05)	191
(7.52)	153
(6.02)	108
(4.25)	154
(6.06)	178
(7.01)	218
(8.58)	150
(5.91)	79
(3.11)	1,656
(65.2)
Iomradh: [16] 2008-09-26
Sgìrean Riaghlach[deasaich | deasaich an tùs]

Comunas neo sgìrean ann am Medellín.

Corregimientos (bailtean air an dùthaich) a' Mhedellín.
'S e baile fo shiostam deamocratach poblachdach fon Bhun-Reachd Coloimbia bho 1991 a th'ann Medellín, leis an righaltas aige air a sgapadh. Compartichidh Pròbhaist a' Mhedellín agus An Comhairle riaghladh a' bhaile, is iad air a thaghadh tro bhòtadh poblach.

Tha iomadh roinnean oifigeil (secretarías) ann, roinnean airson luaineachd shòisealta, cultar cathaireil, leasachadh sòisealta, foghlam, sgrùdadh agus amchd, riaghaltas, goireasan, obraichean poblach, seirbheisean riaghlaich, àrainneachd, mnathan, còmhdhail, roinn coitcheann, agus roinn prìobhaideach nam measg. A bharrachd aie sin tha iomadh roinn neo-eisimeileach ann: am Port-Adhair Olaya Herrera, an Leabharlann Phoblach (Biblioteca Pública Piloto), Colaiste na h-Antioquia (Colegio Mayor), Companaidh Leasachaidh Chathaireil (EDU), Companaidh na Seirbheisean Phoblach (EEPPM), agus Institiùid Spòrs agus Cur-seachadan (INDER), Companaidhean Choitcheann a' Mhedellín (EEVVM), Stèiseanan a' Bhus Mhedellín, an t-Ospadal Coitcheann Medellín, "Metrosalud" (airson slàinte), Institiùid Chathaireil an Teic-Eòlais (ITM), Metro de Medellín, Metroparques (os cionn na pàircean) agus Metroseguridad (airson tèarainteachd).



Roinnean[deasaich | deasaich an tùs]
Roinn an earr-dheas sgìre: El Poblado.
Roinn an iar-dheas: sgìrean Guayabal agus Belén.
Roinn an iar-mheadhannach: sgìrean Laureles, La América agus San Javier.
Roinn earr-mheadhannach: sgìrean La Candelaria, Villa Hermosa agus Buenos Aires.
Roinn an iar-thuath: sgìrean Castilla, Doce de Octubre agus Robledo.
Roinn an earr-thuath: sgìrean Aranjuez, Manrique, Popular agus Santa Cruz.
Corregimientos (bailtean beaga): San Sebastián de Palmitas, San Cristóbal, Altavista, San Antonio de Prado agus Santa Elena.
An lagh agus an riaghaltas[deasaich | deasaich an tùs]
Tha am Poiliteags agus an Lagh gu math buillsgeanach ann an Coloimbia; tha sin a' ciallachadh gum bithear ag aontachadh agus a' gabhail ris a' chuid as motha dhe na laghan ann am Bogotá, a' phrìomh-bhaile. A dh'aindeoin sin, mar bhaile-mòr, nì Medellín a dhìcheall taobh riaghlach a' cheàrna. Tha Riaghaltas a' Bhaile ga sgarradh eadar earrann an riaghaltais fhèin agus an earrann reachdail. Thathar a' tagh Pròbhaist a' Bhaile (El Alcalde) gu poblach airson ceann-aimsir dhe ceithear bliadhna (dìreach mar Cheann-Suidhe na dùthcha agus Riaghladair gach uile Ceàrna ann an Coloimbia).

Eucoir[deasaich | deasaich an tùs]
'Se am baile a b' ainneartaiche san t-saoghal a bh'ann Medellín o shean. Fhuair e an t-ainm uabhasach sin mar thoradh a' chogaidh cathaireil a rinn na drug cartels aig deireadh na 1980an. Mar dhachaigh A' Chairteil Mhedellín, le Uachdaran na Drogaichean Pablo Escobar os a chionn, bha am baile na h-ìobairteach an uabhais a dh' adhbharaich an cogadh eadar a' bhuidheann sin agus a cuid nàmhaidean. Ach thoisich ìre na h-eucorach a dhol sìos an dèidh bhàis Escobar. Bha ìre na h-eucorach fhathast gu math àrd rè na 1990an, ged a rachdadh e sìos beag air bheag an coimeas ris na bliadhnachan a bu mhiosa. Anns An Dàmhair 2002 dh'òrdaich Álvaro Uribe Vélez, ceann-suidhe na Coloimbia, gun tugadh an t-airm gu buil “Operación Orión”, is iad ag amas air mailisidhean chathaireil na FARC agus na AUC a leigeil ma sgaoil[17]. Eadar 2003 agus 2006 chaidh di-fheachdachadh na mailisidhean chathaireil na AUC a bh'ann fhathast a thoirt gu buil, agus leig a bharrachd air 3,000 fir fo armaibh an cuid armachd dheth[18]. Tha ìre na h-eucorach ann am Medellín air a lughdachadh gu brìgheil. Tha ìre na h-eucorach ann am Medellín gu math àbhaisteach do bhaile-mòr ann an Aimearaga-Laideannach gus an latha an-diugh.

Eaconamaidh[deasaich | deasaich an tùs]
'S e stàilinn, a' chlò, aodach, biadh agus deoch, àiteachas (bho na sgìrean dùthchasail), seirbheisean poblach, stuthan ceimeagach and pharmaceuticals, refined ola, agus dìthean a tha aig cridhe an eaconomaidh.

Tha an turasachd air a dhol gu math air adhart anns na bliadhnachan a dh'fhalbh.

Leasachadh Cathaireil[deasaich | deasaich an tùs]

A' Cheàrnag Bhotero
Tha e uabhasach soilleir gu bheil am baile ga leasachadh ann an dòigh làidir, gu h-àraidh leis cho pailt a tha na tùran àrda ùra a thathar a' togail. Aig an ìre seo tha Medellín a' deànamh nas fheàrr na gach uile baile-mòr eile na dùthcha Bogotá, prìomh-bhaile na nàisein agus cridhe an eaconomaidh, nam measg, taobh togail agus dealbhachadh tùran àrda ùra. Anns an t-Sultainn 2008, bhathar a' togail 127 tùran àrda ann am Medellín, 25 gam àideachadh, agus 17 gam moladh.[19]

Foghlam[deasaich | deasaich an tùs]

A' Chèarnag Mheadhanach aig an Oilthigh Antioquia
Tha a bharrchd air 30 oilthighean ann am Medellín is iad a' sgaoileadh an fhoghlaim air feadh na h-Antioquia, an "Eje Cafetero" (sgìre a' Chofaidh) agus Costa na Cairib. 'S e Oilthigh na h-Antioquia, an t-Oilthigh Nàiseanta Coloimbia agus an Colaiste Jaime Isaza Cadavid (poblach), agus an t-Oilthigh EAFIT, Oilthigh Medellín, An t-Oilthigh Pàpanach Bolivarianach, an t-Oilthigh San Buenaventura, Sgoil Inneallaidearachd na h-Antioquia, Oilthigh Santo Tomas, SENA (Seibheis Nàiseanta Ionnsachaidh) agus CES am feadhainn as cudromaiche. A bharrachd air sin, tha ionadan teic-eòlais curomaich ann, mar ITM (Institiùd Nàiseanta an Teic-Eòlais).


Leabharlann an Oilthigh Prìobhaideach EAFIT.
Rè an deichead mu dheireadh, tha Riaghaltas a' bhaile air foghlam poblach, togail sgoiltean is leabharlainn anns na sgìrean bochda a bhrosnachadh. Tha seann traidisean dhe sgoiltean agus colaistean prìobhaideach anns a' bhaile, iomadh dhuibh gan ruith leis an Eaglais Caitligeach, buidhnean prìobhaideach, agus feadhainn bho thall thairis. Tha na sgoiltean Columbus, Theodoro Hertzl, San Ignacio de Loyola, Cumbres, Colombo Britanico, El Corazonista, Marymount, Montessori, na àrd-sgoiltean Los Pinares, Los Alcázares, San José De La Salle, Jorge Robledo, a sgoil Teicnigeach Salesianach Pedro Justo Berrío, An Oilthigh Pàpanach Bolivarianach, agus mòran eile nam measg.

Thoir iomadh non-governmental organizations agus buidhnean oifigeil taic do development airson chloinne agus òganaich bho na sgìrean bochda. Tha Baile Don Bosco a' toirt cùram gu clannn na sràide.[20] An dèidh sìtheachadh a' bhaile thàinig buidhnean dha na sgìrean a bu bhochda is iad ag obair còmhla ris na daoine òga a bha an sàs ann an ainneart cathaireil, gus na cothroman aca a leasachadh. Bha pàirt cudromach cuideachd aig na oilthighean ann am Medellín, poblach agus prìobhaideach, còmhla ri buidhnean nàiseanta agus eadar-nàiseanta.

Còmhdhail[deasaich | deasaich an tùs]
Còmhdhail Adhair[deasaich | deasaich an tùs]

Port-Adhair Eadar-nàiseanta José María Córdova

Port-Adhair Olaya Herrera
Tha am Port-Adhair Eadar-nàiseanta José María Córdova (MDE) ann an Rionegro, baile eile an àirde an ear Medellín, taobh a-muigh a' ghlinne Aburrá. Tha e a' frithealadh cinn-uidhe nàiseanta agus edar-nàiseanta, agus 's urrainn dha ri itealain mòra a dhèiligeadh is plèanaichean a dhol sìos tron oidhche. Bith tursan-adhair eadar-nàiseanta ann gach latha gu agus bho Miami, Eabhraig Nuadh, Baile Meagsago, Caracas, Quito, Baile Panama, Porlamar, Aruba agus iomadh bailtean cudromach eile. Chan eil am Port-Adhair Olaya Herrera (EOH) a' frithealadh ach tursan-adhair roinneil, triallaiche agus plèanaichean beaga, anns a' chummantas.

Còmhdhail Fhearrainn[deasaich | deasaich an tùs]

Treànaichean Metro an am Medellín
Thoir siostam còmhdhail poblach a' bhaile a-staigh busaichean diesel, tacsaidhean, agus treànaichean cathaireil ris an canar Metro de Medellín. Ceangailidh am Metro Medellín fhèin gu Itagüí, Envigado agus Bello. Thèid loighne A bho Itagüí gu Niquía, agus loighne B bho San Antonio gu San Javier. A bharrachd air sin, frithealaidh Loighne K agus Loighne J, an air chàball, air a bheil am Metrocable, gu ruige sgìre cruaidh taobh chruinne-eòlais agus an eaconomaidh. Toisichidh loighne K aig stèisean metro Acevedo aig loighne Metro A, suas air a' bheinn, gu ruige Santo Domingo Savio. Toisichidh loighne J aig stèisean metro San Javier aig loighne Metro B, suas air a' bheinn gu ruige La Aurora. Tha planaichean ann airson loighne ùr a' Mhetrocable (Loighne S) a thoisicheas an an 2009, agus ceangailidh sin Santo Domingo Savio gu El Tambo ann am Pàirc Arví faisg air Guarne. 'S e Medellín an aon bhaile an am Coloimbian far a bheil siostam chòmhdhail na leithid.

A dh'aindeoin sin, tha an trafaig ann am Medellín air fhàs gu math làidir, leis cho pailt a tha na carbadan an coimeas ris na sràidean; A bharrachd air sin, 's e dragh mòr a tha'nn an pollution ga dhèanamh leis na busaichean diesel, gu h-àraidh ann am meadhan a' bhaile agus mu dheas ann an El Poblado. Chan eil àite sam bith anns a' bhaile airson rathadan mòr a thogail.

Ann an 2006 thoisich an obair air a' Mhetroplus, seirbheis bhus le rathad aige fhèin, dìreach mar an TransMilenio ann am Bogotá. Le sin, bidh an seirbheis nas luaithe dhe busaichean na ruith dha na stèiseanan metro. Fosglaidh am Metroplus ann an 2009, is e a' fritheadh mhòr-chuid a' bhaile. 'S e an Troncal Medellín a' chiad phàirt dha, bho Oilthigh Medellín ann an àide an iar gu ruige Aranjuez, mu iar-thuath a' bhaile. Lughdaidhidh am Metroplus an droch thrafaig agus pollution anns a' bhaile, oir thèid mòran seann bhusaichean a chur às, is na busaichean ùra a' cleachdadh gas mar chonnadh.

Sluagh a' Bhaile[deasaich | deasaich an tùs]
Fàs an t-Sluaigh ann am
Medellín eadar 1905-2005
Cùnntas sluaigh
ann an	Sluagh
Iomlan   % Fàs Bun
Bhliadhna 1905
1905*	59,815	100%
1912*	70,547	118%
1918*	79,146	132%
1928*	120,044	201%
1938*	168,266	281%
1951**	358,189	599%
1964**	772,887	1292%
1973**	1,077,252	1791%
1985**	1,468,089	2454%
1993**	1,630,009	2725%
2005**	2,223,078	3717%
Poblacion Medellin.png
*Eachdraidh na h-Antioquia[21] - **Cùnntasan sluaigh a rinn DANE
Fuirichidh 58% sluagh a' Cheàrna Antioquia anns a' Ghleann Aburrá, le 67% sluagh a' Ghlinne Aburrá a' fuireach ann am Medellín fhèin. Taobh sluagh a' bhaile Mhedellín, rugadh 61.3% anns a' bhaile, 38% ann an àiteachan eile ann an Coloimbia agus 0,3% thall thairis.[22]

A-rèir Roinn Nàiseanta Riaghlach na Staitistearachd, bha sluagh dhe 2,223,078 daoine aig Medellín ann an 2005, is le sin bha e an dàrna bhaile a bu mhotha ann an Coloimbia. The metropolitan area of Medellín in 2005 included 3,312,165 inhabitants. Bha 5820 daoine airson gach ciolomeatair ceàrnagach anns a' bhaile. Bha 130,031 daoine nan tàmh ann am bailtean beaga co-cheangailte ris a' bhaile-mòr; 'Se fireannaich a bh'ann 46.7% agus boireannaich a bh'ann 53.3% an t-sluaigh. Tha ìre neo-litireachd dhe 9.8% anns na daoine nas aosda na 5 bliadhna a dh'aois. Tha cumhachd dealain aig 98.8% na taighean ann am Medellín, fìor uisge aig 97.3%, agus tha fòn aig an taigh aig 91% dhuibh.[22]

Breithean agus Bàsan[deasaich | deasaich an tùs]
A-rèir a' chunntais-sluaigh DANE 2005, chaidh 33,307 breithean,[23] a chlàradh anns a' bhliadhna sin ann am Medellín, beagan nas lugha na ann an 2004 (33,615). Chaidh 10,828 bàsan a chlàradh ann an 2005, agus 11,512 ann an 2004.

Buidhne Chinnidheach[deasaich | deasaich an tùs]
Seo Co-mhisgeachd Chinnsidheach a' bhaile:

Daoine Geala: Spàinnteach, Iùdhach, Àrabach, Eòrpach eile: 70%
Mestizos: Measgachadh dhe Daoine Spàinnteach, Àfraganach, agus Daoine Tùsail: 20%
Afro-Coloimbianaich: 6.5%
Daoine Tùsail Aimearaganach: 0.1%
Fhuair Medellín iomadh in-imrich às An Spàinn rè na 17mh agus 18mh linntean, a bharrachd air beagan inimreachais gun taghadh à Àfraga an Iar. Chaochail a' mhòr-chuid nan Tùsanach fo bhuaidh tinneasan às an Roinn Eòrpa, agus dh'eadar-phòs iomadh nam feadhainn a mhaireadh beò leis na prìomh In-Imrich Spàinnteach, fireannaich anns a' chumanntas; thoisich inimreachas nam boireannach Spàinnteach air dheireadh. Thigeadh in-imrich à Lebanon, à Iòrdan, às a' Ghearmailt, agus à Portagail rè an 19mh linne. 'S e Paisas air a bheil iomadh dhaoine à Medellín, le freumhan Spàinnteach anns a' chumanntas, gam measgachadh le fuil Àfraganach agus Tùsanach. Tha coimhearsnachd bheag Afro-Coloimbianach and Zambo-Coloimbianach ann (daoine le freumhan Tùsanach agus Àfraganach).

Tha Ceàrn an Chocó dìreach air àird an iar na h-Antioquia, tìr-àraich iomadh in-imrich Afro-Coloimbianach and Zambo-Coloimbianach a Mhedellín agus an sgìre aige. Tha inimreachas às a' Chòsta Chairib Cholombianach air a bhith fa-leth cudromach, gu h-àraidh na daoine òga a thig gus ionnsachadh aig na h-oilthigh ann am Medellín agus fuirichidh iad is iad ag obair anns a' bhaile. 'S ann an Ecuador a thig a' mhòrchuid dhe na in-imrich bho thall thairis is iad an sàs ann am malairt neo-fhoirmeil.

Cultar[deasaich | deasaich an tùs]

silleta traidiseanta aig Fèis Bliadhnail nan Dìthein ann am Medellín.
'S e Antioqueños (Antioquianaich) an t-ainm gu tric a tha air daoine a' Mhedellín bho ainm an stàite, an aghaigh Medellinenses (Medellinianaich) bho ainm a' bhaile. 'S e Paisas, an t-ainm eile a th'orra, is cuid ag ràdh gu bheil freumh an ainm a' tighinn bho na daoine a dh'fhàsadh cofaidh, mar am facal Spànnteach paisano (fear mo dhùthcha). 'S e fear dhe na còig cultar roinneil ann an Coloimbia a th'ann an Cultar Paisas. Tha an Cultar Paisa ga sgaoileadh air feadh na ceàran Caldas, Risaralda, Quindi­o a bharrachd air corra bhaile ann an Gleann Cauca agus Tolima.

Ged e an cultar Paisa aig a bheil làmh an iuchair ann am Medellí­n ( "A' Phrìomh-Bhaile Paisa"), tha am baile a' fàs nas cosmopolitan, agus a-nis thathar a' tabhann ceòl ceàrnan eile bho ceàrnan eile ann an Coloimbia am mar am (Vallenato agus Chocó), le iomadh bhiadhlann Sìneach, Cùbanch, agus Argantaineach nam measg.

Tha tùs Spàinnteach aig a' chultar Paisa, agus tha traidiseanan Caitligeach, gnìomhachasail, dìorrsach, agus hospitable aige. Thathar ag ràdh gum bruidhinn na Paisas gu ciùin luath, le gàire, agus gu bheil iad dèidheil air an tairbheadaireachd, air an rodeo, air a' ceòl, air a' bhàrdachd, air a' bhall-coise, agus na ho-ro-gheallaidhean. Tha iad uabhasach moiteil às a' bhaile aca. 'S e "rumba" ris an canar beatha na clubaichean, na taighean-sheine, na ceàrnagan agus na sràidean gach deireadh sheachdain.

Fèisean[deasaich | deasaich an tùs]
Thathar a’ cumail am iomadach seòrsa dhe fhèis ann an Medellí­n. Chithear fèilltean caitligeach, leis gur e dùthaich le mòr-chuid chaitligeach a th’ann fhathast,[24] fèisean na stàite agus tachartasan ionadail a sheallas cho làidir ‘s a tha beairteas cultarail na dùthcha.

Fèis an Neo-eisimeileachd: 20mh An t-Iuchar.
Fèis Neo-eisimeileachd na roinne: 11mh an Lùnasdal.
'S e La Feria de las Flores ( Fèis na Dìthein) an fhèis as cudromaiche ann an Antioquia. Gheibh e àite ann am Medellí­n aig toiseach an Lùnasdail agus tha e air a bhith a' cumail gach bliadhna bho 1957. Tha taisbeanaidhean dhe chàraichean seann fhasanta, silleteros (daoine a' toirt dìthein), agus eich ann mar phàirt na fèise.

A-measg na fèisean eile tha fèis [1] Eadar-nàiseanta na Bàrdachd (An t-Iuchar) (a fhuair an Right Livelihood Award ) ann an 2006, Taisbeanadh a' Mhiotais agus an Fhionnsgeul (An Dùbhlachd) agus ColombiaModa (tachartas gnìomhachas an Fhasain).


Leabharlann Leòn de Greiff.
Spòrs[deasaich | deasaich an tùs]
'S e na sgiobaidhean ball-coise Atlético Nacional, Envigado F.C. agus Deportivo Independiente Medellín a th'ann na clubaichean spòrsail as ainmeile ann am Medellín. Cluichidh iad uile aig a' Phàirc Atanasio Girardot. A bharrachd air sin, tha Medellín clùiteach airson an dà sgioba snàimh ainmeil aige, na Calamares Pilsen agus na Huracanes. Rugadh Santiago Botero Echeverry, am fear a bhuannich lap an Tour de France trì tursan, anns a' bhaile. 'S e cuideachd Medellí­n an t-àite far an do rugadh an cluicheadair goilf proifeiseanta Camilo Villegas, a tha an sàs ann an Turas PGA.

Leth-mharathon Eadar-nàiseanta Medellín
Marathon a' Ghlinne Aburrá
Club Ball-Coise Atlético Nacional
Club Ball-Coise Deportivo Independiente Medellín
Club Ball-Coise Envigado
Far-ainmean a' bhaile[deasaich | deasaich an tùs]
Aithnichte mar "prìomh-bhaile gnìomhachasail ann an Coloimbia", tha Medellín cuideachd fo na h-ainmean Ciudad de la Eterna Primavera (Baile an fhoghair bith-bhuan), Capital de la Montaña (Prìomh-bhaile nam Beann), Ciudad de las Flores (Baile na Dìthein), "Capital de las Orquí­deas" (Baile nan Orchid), La Bella Villa (Am Baile Boidheach), Tacita de Plata (Cupan Beag an Airgid), and Medallo (bhon ainm Medellìn fhèin).

Dùn Dèagh Aonaichte[deasaich | deasaich an tùs]
Tha Aonaichte air 104 bàirean a chluich (còig a bharrachd air Obar Dheathain) thairis air 22 ràithean ann am farpaisean Eòrpach. Tha sin a' ciallachadh gur iad an treasamh club Albannach as eòlaich air a bhith a' cluich annta. Nuair a bhiodh an club gu tric a' leantainn orra tro fharpaisean Eòrpach, bhiodh na meadhanan cèin a' cantail Dùn Dèagh riutha ann am mearachd – ainm club còmhstritheach na cathrach aca. Bidh seo fhathast a' tachairt air uairibh an-diugh.

Bheireadh na meadhanan Albannaich An “New Firm” orra fhèin agus air Obar Dheathain, nuair a bha iad aig àirde an soirbheachas anns na h-ochdadan. Bidh iad a' cantainn sin riutha fhathast an-diugh, ged 's e far-ainm car plaosganach on nach eil an dà chlub air dùbhlan math a thoirt dhan “Old Firm” bho chionn iomadh bliadhna.

Tha e na annas do mheud na cathrach, Dùn Dèagh, gu bheil e a' giùlan dà àrd-sgioba ball-coise proifeiseanta, CB Dùn Dèagh agus Dùn Dèagh Aonaichte. Tha an dà sgioba nan còmhstritheach làidir ris a chèile agus tha na lannan-cluiche aca mar uidhe corra cheud slat eadar a chèile.

Eachdraidh[deasaich | deasaich an tùs]
Hibernian Dhùn Dèagh[deasaich | deasaich an tùs]
1909-1923

Stèidhicheadh Dùn Dèagh Aonaichte fon ainm Dundee Hibernian ann an 1909. Ghabh iad seilbh air Pàirc Chlepington, an dachaigh a bh'aig Dundee Wanderers; agus thug iad ainm ùr air: Pàirc Thanachais (Tannadice Park).

Bha a' chiad gheama a bh' aca riamh neo-fharpaiseach nuair a chluich iad ri Hibernian Dhùn Èideann air 18mh Lùnastal, 1909. Bha an dà sgioba co-ionann aig an deireadh, 1-1.

A' chiad gheama farpaiseach a bh'aca ge-tà, b' ann ri Dundee Wanderers a bha e; bhuannaich na Wanderers an geama 2-1. An uairsin, ghlèidh iad an Cupa Charrie ionadal ri Farfair 1-0 air 23mh An Giblean, 1910.

An dèidh aon iomairt a-mhàin ann an Lìog a Tuath, chaidh a ghabhadh ann an Lìog na h-Alba air 7mh Ògmhios, 1910. Bha iad a' lìonadh beàrn a bh' air fosgladh nuair a cho-aonaich Ayr agus Ayr Parkhouse gus Ayr United a chruthachadh.

B'e Pàirc Thanachais làrach a' chiad gheama riamh a bh'aig Hibs Dhùn Dèagh ann an Lìog na h-Alba; Lìte Athletic an sgioba nan aghaidh. Ghlèidh Lìte 3-2 ach bha Hibs Dhùn Dèagh a' sìor chosnadh cliù dhaibh fhèin ann am farpaisean cupa. Bhuannaich iad cupa ionadail eile, an Cupa Siorrachd Fharfair, air a' chiad fheuchainn air 25 Màirt, 1911.

Thòisich Hibs Dhùn Dèagh air cluich ann an Cupa na h-Alba air 8mh Gearran, 1913. Bha a' chiad gheama aca aig Pàirc Hampden far an do chaill iad 4-2 ri Queen's Park. Nochd iad an uairsin airson a' chiad uair riamh ann an cuairt deireannach cupa nàiseanta anns an Dùbhlachd 1914. B' e sin an Scottish Qualifying Cup. Chaill iad ri Albion Rovers an dèidh dà gheama co-ionann.

Bhuail An Cogadh Mòr ge-tà air ball-coise na h-Alba gu lèir, agus chan eil rian nach tugadh an ùpraid sin buaidh air Hibs Dhùn Dèagh cuideachd. Thugadh thairis Roinn a Dhà anns an robh Hibs an sàs, agus chaidh lìogan sgìreil a chur na h-àite. Bha Hibs Dhùn Dèagh a' sàs ann an Lìog an Ear rè àm a' chogaidh air fad.

Thachair gu robh a' chiad gheama derby riamh ann an 1915 cuideachd ri Dùn Dèagh FC. 'S e geama càirdeil a bh'ann aig Pàirc Dens fo chomhair 4,000 luchd-amhairc. Ghlèidh Dùn Deàgh FC an geama 4-0.

Mar a bha cùisean a' tighinn air ais chun na h-àbhaist an dèidh a' chogaidh, lean Lìog na h-Alba orra Roinn a h-Aon a leudachadh. Cha deach Roinn a Dhà a stèidheachadh as ùr a-rithist ge-tà. Dh'fhàg Hibs Dhùn Dèagh an Lìog gus cur an aghaidh an co-dhùnaidh sin; b'iadsan an aon chlub a rinn a leithid. Thill iad gu Lìog an Ear agus ghlèidh iad ann an 1919/1920 e.

Thill Hibs Dhùn Dèagh gu Lìog na h-Alba san Ògmhios, 1920 ach b' e saoghal gearr a bh' aca ann a-rithist oir, cha mhòr nach do leig iad dhiubh an Lìog làrach nam bonn air sàilleabh diùltadh clubaichean Roinn a h-Aon Roinn a Dhà a chur air bhonn a-rithist. An turas seo ge-tà, cha b'e Hibs Dhùn Dèagh a-mhàin, ach 16 clubaichean uile gu lèir, a rinn an co-dhùnadh an Lìog fhàgail às beul a chèile. Mar sin dheth, b' fheudar do Hibs Dhùn Dèagh an cùl a chur ri Lìog na h-Alba airson an dàrna turas am broinn na bliadhna.

An lorg a' gnothaich seo, chaidh Hibs Dhùn Dèagh a-steach dhan Mheadhan Lìog, a bha neo-eisimileach. Bha an Lìog sin a' soirbheachadh an uibhir 's gun deach a ghabhail air ais sa mhionaid fo sgèith Lìog na h-Alba mar Roinn a Dhà 's promotion agus relegation an cois. Thill ball-coise an lìog gu Tanachais, air an dòigh seo, san Lùnastal, 1921, an dèidh tuiteam seachd bliadhna.

Cha do dh'èirich gu math do Hibs Dhun Dèagh ge-tà anns an lìog air an do rinn iad uiread a dh'iomairt, agus bha iad air fògradh, a-mach às aon uair eile. Bha Hibs Dhun Dèagh ann an cunnart dol fodha a-nis, ach chuir Celtic tairgse an làthair iad gan ainmeachadh gus àite an sgioba glèidhte aca a ghabhail ann an Lìog Caidreachas na h-Alba. Ghabh Hibs Dhun Dèagh ris an tairgse seo gu togarrach.

An dèidh an ràith ball-coise 1922/23, ghabh co-bhanntachd fir-ghnothaich ionadail stiùir a' chlub agus air dhaibh iomairt a dhèanamh, chaidh a ath-thaghadh gu Roinn a Dhà aig Coinneamh Bhliadhnail an Lìog anns a' Chèitean 1923.

Dùn Dèagh Aonaichte[deasaich | deasaich an tùs]
Chuir an club rompa cuideachd ann an 1923 an t-ainm aca atharrachadh. Leig iad às “Hibernian” agus thog iad ainm ùr, Dùn Dèagh Aonaichte. Chaidh an t-ainm ùr a ghabhail ri cumhachdan an Lìog air 26mh Dàmhair, 1923.

Ghlèidh Dùn Dèagh Aonaichte Roinn a Dhà fo stiùir Jimmy Brownlie, a bha na chluicheadair/mhanaidsear ann an 1924/25. B' e seo a' chiad uair riamh a fhuair an club a-steach gu Roinn a h-Aon.

Air dhaibh dol sìos gu Roinn a Dhà an dèidh dà ràith ann an Roinn a h-Aon, choisinn an club gaisgeachd Roinn a Dhà a-rithist ann an 1928/29.

Gidheadh, thill iad dhan roinn foidhe aig deireadh an ath-ràithe. Dh'fhàg Jimmy Brownlie an club an dèidh dha Roinn a Dhà a bhuannachadh ann an 1930/31.

Bha Dùn Dèagh Aonaichte fo sgàil air feadh nam bliadhnaichean a lean gus an do chuir iad Jerry MacGilleChiar ann an dreuchd manaidsear a' chlub as t-samhradh 1959. Ged a chrìochnaich iad aig 35 às na 37 sgiobannan uile gu lèir ann an 1958/59, ghabh cùisean car sònraichte math dhaibh bhon uairsin.

Bha DAFC air ais ann an Roinn a h-Aon an ceann bliadhna agus dhìrich iad dhan àite a b' àirde a bh' aca riamh, gu naoidheamh àite san lìog. Bhon uair sin, cha do chaill iad an àite anns a' phrìomh lìog ach a-mhàin anns an ràith 1995/96, agus 's iad a-nis aon de na clubaichean as soirbheachail a th' ann.

Thàinig grunn mhath de chluicheadairean à Lochlann dhan chlub anns na 60an: Orjan Persson, Finn Seemann, Lennart Wing, Finn Dossing agus Mogens Berg. Bha iadsan an sàs gu mòr anns a' chiad iomairt Eòrpach aig a' chlub nuair a rinn iad a' ghnothach air treun-sgioba Bharcelona. Bha Barcelona air an Cupa Fairs a ghlèidheadh a' bhliadhna roimhe. Chaidh a chur a-mach san ath-chuairt le Juventus ach b' e cuimhne euchd mòr a dh'fhàg Dùn Dèagh Aonaichte a dh'aindeoin sin.

Jim MacGilleEathain[deasaich | deasaich an tùs]
Ghabh Jim MacGilleEathain thairis gnothaichean an sgioba anns an Dùbhlachd, 1971 agus thòisich an linn a b' shoirbheachaile ann an eachdraidh a' chlub.

Chuir e poileasaidh òigridh co-eagraichte air bhonn bhon toiseach. B'e seo aon cheum a bha na bhunait deatamach do shoirbheachas a' chlub tron fhichead bliadhna as a dhèidh.

Bhuannaich Dùn Dèagh Aonaichte Cupa Lìog na h-Alba ann an 1979/1980, an dèidh seachdad bliadhna lom gun duais sam bith. Ghlèidh iad an aon fharpais a-rithist an ath-bhliadhna cuideachd agus ruig iad cuairt deireannach Cupa na h-Alba air an aon ràith. Chaill iad ri Rangers san ath-chluich.

B'e an ràith a b'fheàrr a bh'aca riamh, 1982/1983. Ghabh Dùn Dèagh Aonaichte buaidh air tiotal a' Phrìomh Roinn, agus chruinnich iad àireamh gun samhladh (aig an àm) de phuingean agus thadhail.

Ruig Dùn Dèagh Aonaichte iar-chuairt deireannach Cuach na h-Eòrpa air a' chiad fheuchainn. Chaidh a chur a-mach às mu dheireadh thall le A.S. Roma, ged a bu chaol an call (2-3 thairis air an dà gheama).

B'e Dùn Dèagh Aonaichte a' chiad chlub Albannach riamh a bha air cuairt dheireannach Cupa UEFA a ruigsinn. Fhuair IFK Gothenburg làmh an uachdair orra air a' cheann thall, a' buannachadh 2-1 thairis air dà gheama, ach choisinn luchd-leantainn a' chlub Duais Cluiche Cothromach (Fair Play Award) air sgàth an giùlan modhail, fialaidh san dàrna gheama aig Pàirc Thanachais.

Ivan Golac agus na bliadhnaichean an dèidh MhicIlleathain(1994 a-mach)[deasaich | deasaich an tùs]
Leig Jim MacGilleEathain dheth a dhreuchd san Ògmhios 1993, a' fuireach aig a' chlub mar chathraiche. Dh'fhastaich an club Ivan Golac mar mhanaidsear ùr; b'esan a' chiad neach à tìr-mòr na h-Eòrpa a ghabh stiùir club ball-coise Albannach. Bha an tàlant òg a b'fheàrr ann an Alba aig Dùn Dèagh Aonaichte aig an àm sin. B'e a' chiad rud a rinn e, Donnchadh Fearghasdan a reic gu Rangers airson ₤3.75 millean – am prìs a bu mhotha a bh'ann riamh eadar dà chlub Breatannach. Rinn sin gun deach aig Aonaichte air an lann-cluiche aca a leasachadh leis an airgead a fhuair iad bhon reic.

Ghabh an sgioba seilbh air Cupa na h-Alba ge-tà anns a' chiad ràith aige mar mhanaidsear a' chlub. Rinn iad an gnothach air Rangers 1-0 aig Pàirc Hampden anns a' Chèitean, 1994. B'e seo a' chiad uair riamh a bhuannaich Dùn Dèagh Aonaichte Cupa na h-Alba, ged a bha iad air an cuairt dheireannach a ruigsinn sia tursan anns na fichead bliadhna roimhe. B’ e Craig Brewster a chuir an aon tadhal sa bhàire seo an dèidh do Dhàibhidh Mac a’ Phearsain agus Ally Maxwell bùrach a dhèanamh air suidheachadh dìon sìmplidh. Mar sin dheth, bha Dùn Dèagh Aonaichte air a h-uile duais nàiseanta ball-coise a bhuannachadh a-nis.

Cha do dh'èirich cùisean cho math dhan chlub anns na beagan bliadhnaichean an dèidh Cupa na h-Alba a bhuannachadh ge-tà. Dh'fhairtlich air Golac seasmhachd àite Aonaichte a chumail anns a' Phrìomh Roinn, seach mar a b’ àbhaist do Jim MacGilleEathain a bhith a' dèanamh. Ged a ghlèidh e Cupa na h-Alba anns a chiad ràith aig stiùir a' chlub, chrìochnaich Aonaichte ann an 6mh àite sa Phrìomh Roinn ann an 1993-1994; an t-àite a b’ ìsle aig an robh iad bho chionn 19 bliadhna.

Crìonadh agus ùrachadh[deasaich | deasaich an tùs]
Bha Dùn Dèagh Aonaichte aig bonn an roinn anns an ath-ràith agus ceithir bàire air fhàgail ri chluich. Dh'fhàg Ivan Golac Tanachais, 's iad ann an cruaidh-chàs, agus chaidh Billy Kirkwood a chur na àite. A dh'aindeoin sin, chaidh Aonaichte sìos gu Roinn a h-Aon ann an 1994/95 airson a' chiad uair riamh nan eachdraidh, 's mar sin dheth b'e prìomh dhleastanas am manaidsear ùr an club a thoirt air ais gu Prìomh Roinn na h-Alba air a' chiad fheuchainn. Fhuair an sgioba às gu math caol, nuair a ghabh Dùn Dèagh Aonaichte a' bhuaidh air Partaig Thistle thairis air dà gheama play-off ann an 1995/96.

Bha Aonaichte air ais ann am Prìomh Roinn na h-Alba, ach an dèidh 6 bàirean truagh san ath-ràith, bha Kirkwood air a chur a-mach às a dhreuchd, agus Tommy MacGilleEathain, bràthair Jim, air a chur na àite.

Soraidh slàn do Jim MacGilleEathain[deasaich | deasaich an tùs]
Ghabh cùisean car math bhon uairsin, agus chaidh Aonaichte suas an roinn, nan deann, a' crìochnachadh san 3mh àite ann an 1996-1997. Chaidh iad a-steach dhan fharpais UEFA a-rithist.

Cha b’ e seo ach adhartas meallta a bh’ ann oir, eadar 1997/98 agus 2006/2007, tha Dùn Dèagh Aonaichte air ochdnar manaidsear a chur às an dreuchd: Tommy MacGilleEathain, Paul Sturrock, Alex Mac a' Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster.

Bhon a leig Jim MacGilleEathain dheth a dhreuchd mar mhanaidsear, tha na manaidsearan ùra uile ud air an lèireadh le truimead dìleab nam bliadhnaichean glòrmhor roimhe. Chan e Dùn Dèagh Aonaichte a-mhàin a tha a’ fulaing, ach am pàirt eile dhen New Firm, Obar Dheathain cuideachd.

Leig Jim MacGilleEathain dheth a dhreuchd mar chathraiche a’ chlub ann an 2000 an dèidh dha purradh a thoirt do neach-aithisg, a bha a' cur ceistean sgrùdach air, nach bu mhath leis.

Linn ùr[deasaich | deasaich an tùs]
Ghabh Eddie MacThòmais, fear-gnothaich agus neach-leantainn mòr a’ chlub bho chionn iomadh bliadhna, thairis air mar chathraiche agus sealbhadair ann an 2000. Bhon latha sin, bha Alex Mac a’ Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster uile air an cur às an dreuchd, 's e a' feuchainn ri soirbheachas a thoirt air ais a Thanachais a-rithist. Dh'fhastaich e Craig Levein anns an Dàmhair 2006, agus ruig iad cuairt dheireannach Cupa an Lìg ann an 2007/08 mus do chaill iad gu caol ri Rangers air breaban peanais.

Chaochail Eddie MacThòmais le aillse a' chaolain air 15 Dàmhair 2008 agus ghabh a mhac, Stephen MacThòmais os làimh dreuchd cathraiche a' chlub air 14 Samhain, 2008.

Trivia[deasaich | deasaich an tùs]
Tha Dùn Dèagh Aonaichte air 4 bhàir fharpaiseach a chluich ri Barcelona gu ruige seo. Rinn iad an gnothach orra gach turas; ann an 1966-67 ann an Cupa Fairs, agus ann an 1986-87 ann an Cupa UEFA. Chluich iad riutha cuideachd ann am bàir chàirdeil aig Pàirc Thanachais ro thoiseach ràith 2007-2008, ach an turas seo, b' e Barcelona a thug a-mach a' bhuaidh 1-0 le tadhal às breab pheanais bho Thierry Henry.
 Anns a' bhliadhna 80 A. D. bha uachdaran Ròmanach a' riaghladh ceann
 a deas Bhreatainn dom b' ainm Agricola, a smaoinich air an eilean gu
 h-iomlan a thoirt fo chìs do na Ròmanaich. Leis an rùn sin chuir e
 air a' bhliadhna ud aghaidh gu tuath air ceann an airm. Bha sin 135
 bliadhna an dèidh dhaibh sealbh a ghabhail air ceann a deas an
 eilein. Ghabh e air adhart le cruaidh iomairt, gus an ceann thrì
 bliadhna,(trì campachaidhean mar a theireadh iadsan), an do
 cheannsaich e an tìr gu iomall a deas ann an àite den dùthaich ris an
 abrar a-nis a' Ghàidhealtachd. 'S e sin an t-àite as cuinge den
 eilean gu h-iomlan. Chan eil ach 35 mìle eadar ceann na Friù agus
 taobh Abhainn Chluaidh. Thog Agricola sreath dhaingnichean bho mhuir
 gu muir an siud anns am bheil mu 36 mìle air fad mar chrìoch eadar
 roinn na Ròimhe agus Tìr nan Cailleannach no Caledonia mar a bh' aca
 oirre. Ghoirteadh Gàradh Antoninus ris, oir b'e siud ainm an Ìmpire a
 bh' ann nuair a thogadh e. Bha e fichead troigh air àirde, 's ceithir
 troighean fichead air tiughad, 's dìg leathann, dhomhainn, air a
 cladhach ri a aghaidh. Bha rathad leathann airson nan saighdearan a'
 ruith air a thaobh deas bho cheann gu ceann; 's bha daingnichean air
 an togail o cheann gu ceann dheth, an uidhe dhà mhìle bho chèile. Cha
 robh siud a' cumail muinntir nam beann bho bhith an-dràsta 's
 a-rithist a' toirt ionnsaigh air a' bhalla, 's orra-san a bha ga
 dhìon.  Nuair a thachair mòirneasachd ann an Lodaidh an Ear (Lodainn
 an Ear), o chionn 350 muillean bhliadhna, bha a' phàirt de Rùsg na
 Talmhainn air am bheil Bhreatainn suidhichte faisg air Crios na
 Cruinne agus bha e na roinn de proto-Tir-Mòr a tha aithnichte dhuinn
 leis an ainm Pangaea. Tro linntean fada chaidh co-ghluasad eadar
 roinnean den rùsg, aithnichte dhuinn mar clàran thìr-mòr, agus
 thachair sgleog leis tìr-mòr Gondwana.

Cha tàinig na pàirtean mu thuath agus mu dheas na Breatainn teannta,
no còmhla, gu 75 muillean bliadhnan roimh toiseach na Bholcanas ann an
Lodaidh an Ear. Bha Alba agus pàirt de cheann a tuath na Sasainn nam
pàirt de thìr-mòr Laurentian ro -làimh, far an robh Aimearaga mu
Thuath agus a’ Ghraonlainn. Aig a h-aon àm, bha an dara leth de 'n
Bhreatainn torr nas fhada (mu 40° de domhainn leud) do 'n dheas, faisg
air Afraga agus Aimearaga mu Dheas ann an tìr-mòr de Gondwana.

S e cànan eachdraidheil do chuid mhòr de dh'Alba a th' anns a'
Ghàidhlig agus is ann air na seann Ghàidheal, air an tug na Ròmanaich
"Scotti" san Laideann, a chaidh Alba ainmeachadh mar "Scotia" no
"Scotland" anns a' chànan Ghallta. Chan eilear cinnteach air dè cho
fada 's a tha eachdraidh na Gàidhlig ann am Breatainn a tuath ach tha
fianais ann bho ainmean-àite gun tàinig luchd-àiteachaidh Gàidhealach
gu math tràth agus ann am mòr-àireamh do na Rannaibh ann an
Gall-Ghàidhealaibh mus robh rìoghachd Dhál Riata air a stèidheachadh
timcheall 500 AD. [6]

Tha a’ Ghàidhlig air a bhith ga bruidhinn ann an Alba fad còrr is 1500
bliadhna, bhon a thugar a-nall à Èirinn i le na fògarraich a thathaich
ann an Dail Riata, mòr-thir cuimseach far a bheil Earra-Ghàidheal
an-diugh. Bhon toiseach seo, sgaoil a’ Ghàidhlig a-mach tron mhòr
chuid dhen dùthaich agus gu Innse Gall, a gabhail àite nan Cruithneach
agus nan treubhan Ceilteach eile a bha san tìr. Cha do dh’fhuirich
taobh a-muigh "Alba Ghàidhealach" seo ach a-mhàin Gallaibh, fìor earra
dheas na dùthcha, agus na h-eileanan aig tuath. Le sin, feumaidh gun
deach a’ Ghàidhlig a bhruidhinn, sa mhòr-chuid na dùthcha agus tha i
air dìleab fhàgail ann an ainmean-àite na dùthcha.

Le stèidheachadh Rìoghachd Dhál Riata mu àm na 4mh linne, agus e a'
dèanamh ceangail eadar an seann roinn de dh'Ulaidh ann an taobh a
tuath na h-Éireann agus taobh siar na h-Alba, dh' fhàs cumhachd agus
sgaoil na Gàidhlig agus bha buaidh mhòr aig an eaglais Ghaidhealaich
air a' chànan, agus i a' sineadh a-mach tarsainn air Breatainn a
tuath. Tha dearbhadh ainmean-àite a' sealltainn gun robh a' Ghàidhlig
ga bruidhinn anns na Gall-Ghaidhealaibh mun 5mh no 6mh linn. An dèidh
greis ghabh a' Ghàidhlig àite cànan nan Cruithneach gu tuath an Uisge
For agus cho fadalach ris an 15mh linn, b' e Scottis an t-ainm a bha
orra anns a' Bheurla.

San naoidheamh linn às dèidh bhreith Chrìosda, bha ceannard nan
Gàidheal, Coinneach MacAilpein air na Cruithnich agus na Gàidheil a
thoirt còmhla agus bha e mar a’ chiad riaghladair air Alba, mòr-raon a
bha a’ gabhail a-steach a’ mhòr-chuid de dh’ Alba tuath air
aibhnichean Fhurtha agus Chluaidh. Chun an latha an-diugh cleachdar an
t-ainm Alba airson na dùthcha air fad.  Bha a’ Ghàidhlig aig a h-àrd
ìre san 11mh linn. Ach nuair a phòs Máel Coluim III (Maol-Chaluim
Ceann Mòr) Margaret ann an 1071, b’ i a’ Bheurla cànan a chùirt, agus
thòisich crìonadh na Gàidhlig bhon sin. Bha cùisean air an dèanamh nas
miosa leis a’ gheur-leanmhainn a rinneadh air a Ghàidhlig, le
mì-leasan malairteach agus le daoine a’ tighinn a-staigh as ùr. Tha e
coltach ge-tà gun robh an sluagh fhathast a' bruidhinn na Gàidhlig gu
1400.

Mun àm seo, thòisich an cànan a' fàs diofraichte bho Ghàidhlig na
h-Èireann.

Thòisich a' Ghàidhlig a' crìonadh air tìr-mhór na h-Alba mu thoiseach na 13mh linn agus leis a-seo thòisich i a bhith a' call a h-inbhe mar chànan nàiseanta. Mu thoiseach na 15mh linn bha sgeul air tighinn Mì rùn mòr nan Gall agus cò-strì eadar na h-Albannaich Ghàidhealach agus na h-Albannaich Gallda. Ged a bhàsaich a' Ghàidhlig anns a' chuid as motha den Ghalldachd bha i fhathast ga bruidhinn ann am pàirtean mar Charraig agus na Ghall-Gaidhealaibh cho fadalach ris an 18mh linn.

Anns na bliadhnaichean moch anns an 16mh linn, dh' atharraich na Goill ainm na Gàidhlig bho Scottis gu "Erse" (agus sin a' ciallachadh Èireannach). Chleachdadh "Scottis" bhon uair sin mar ainm airson buidheann de dhual-chainntean a dh' fhàs bho Bheurla Meadhan Aoisean (Middle English) a bha ga bruidhinn am broinn Rìoghachd na h-Alba). Chruthaich sin sgaradh eadar na daoine ann an Alba aig an àm agus chunnacas na Gàidheil mar sluagh chèin.


Sgùrr Alasdair, a' bheinn as àirde san Eilean Sgitheanach. Tha iomadh
benn anns an Alba ainm Gaidhlig.  Chrìon an cànan gu mòr le sgiùrsadh
nan Gaidheal an dèidh Blàr Chuil Lodair an 1746. Air sgàth 's gun do
dh' fhàs na Cinn Cinnidh nan uachdarain às dèidh Blàir Chuil Lodair,
dh' fhàs sgaradh eadar na daoine agus na h-uaislean. Bha na uaislean
a' measgachadh le muinntir an Deas, a' bruidhinn Beurla agus ghabh iad
thairis cleachdaidhean Gallda. Mar sin chaidh iad an ceangail ri
muinntir na Gàidhealtachd a dh'fhàs bochd. Chuir an Scottish Society
for the Propagation of Christian Knowledge (SSPCK) sgoiltean air a'
Ghàidhealtachd gus cur às do cleachdaidhean Gàidhealach agus cànan nan
Gàidheal. Bha iad den bheachd gun robh sin a' dèanamh math do muinntir
na Gàidhealtachd. Bhon sin bha droch inbhe aig a' Ghàidhlig, oir cha
robh ach na daoine bochda ga bruidhinn, agus na daoine cumhachdail a'
bruidhinn na Beurla. San 19mh linn bha àireamh nan daoine agus le sin
an luchd-labhairt a' crìonadh gu luath air sgàth Fuadaichean na
Gaidhealtachd.

B’ e cùnntas-sluaigh 1891 a’ chiad fhear a chunnt àireamh
luchd-bruidhinn na Gàidhlig, agus chaidh 210,000 a clàradh ann an Alba
aig an àm sin. Ach bha imrich air falbh bhon Ghàidhealtachd, foghlam
sa Bheurla agus buaidh nam meadhanan Ghallda a’ ciallachadh gun robh
a’ Ghàidhlig a’ sìor chrìonadh tron fhicheadamh linn. Sa
chunntas-sluaigh ann an 1991, cha robh ach 65,000 air an clàradh mar
luchd-bruidhinn na Gàidhlig, an treas cuid de na bha ann ceud bliadhna
ma bu tràithe.

Cultar
Faic cuideachd Bàird Ghàidhlig, Seachd, Ealain, Ceòl Gàidhlig

Tha beul-aithris agus dualchas litreachais làidir aig a' Ghàidhlig
agus i air a cleachdadh mar chànan nam bàrd fad linntean. Tha ceòl
tradaiseanta Gàidhealach air fàs nas coileanta bho na 60an, agus tha
barrachd is barrachd phàrantan a' togail an cuid cloinne tro mheadhan
na Gàidhlig.

Na Meadhanan Tha stèisean Gàidhlig aig a' BhBC, a sgaoileas cuideachd
còmhla ris a' Ghàidhlig Èireannach Raidió na Gaeltachta. Tha prògraman
Gàidhlig air an telebhisean air an sgaoileadh leis a' BhBC cuideachd,
aig a bheil fo-thiotalan Beurla. Nì STV (pàirt Albannach aig ITV) cuid
prògraman Gàidhlig air a shon fhèin agus don BhBC. Tha e comasach do
dhaoine le Freeview TeleG fhaighinn, a sgaoileas fad uair a thìde gach
feasgar.

Thòisich seanail ùr digiteach, BBC Alba, air 19 An t-Sultain 2008, a
tha ri fhaicinn tro Sky agus Freesat. 'S e co-obrachadh eadar BBC
Scotland agus MG Alba a th' ann. Tha MG Alba na iomairt ùr air
maoineachadh le Riaghaltas na h-Alba gus sgaoileadh Gàidhlig a
bhrosnachadh.

Cànan Fuaimneachadh Fuaimreagan Tha an t-stràc throm aig fuaimreagan
na Gàidhlig, leis na litrichean à, è, ì, ò, ù. Tha an t-stràc gheur
air uairibh air fhaicinn ann an sgrìobhaidhean, le é agus ó
comharraichte, ach am bitheantas, tha stràc throm aig a h-uile
fuaimreag.Tha dualchas Ceilteach aig a' chuid as motha de dh'fhacail
Ghàidhlig. Ach tha mòran fhacal sa chànan bho chainntean eile ris an
canar "facail iasadachd". Tha mòran dhiubh a' tighinn bho Laideann
(muinntir, Didòmhnaich), seann Ghreugais le buaidh mhòr air an roinn
diadhaidh (eaglais, Bìoball bho Ekklesia is Biblos), Lochlannais
(eilean, sgèir), Eabhra (Sàbaid, Aba) agus Beurla Gallda (briogais,
aidh).

Tha dìth sgioblachaidh air an aiste seo.  Tha dìth sgioblachaidh air
an aiste seo. Feumaidh a dheasachadh gus an gèill e ri ìre iùthaidh as
àirde. As dèidh dha leasachadh, faodaidh sibh an teachdaireachd seo a
chur air imrich.

Tha oidhirpean ann an cànan ùrachadh tro cruthachadh nua-fhacail a'
bheanas ri adhartasan agus atharrachaichean a-rèir teicneòlais agus
cùisean eile co-cheangailte ri beatha an latha an-diugh. Ach 's tric a
thèid am facal Beurla a ghabhail agus a chur ann an litreachadh na
Gàidhlig; mar eisimpleir Telebhisean bho Television ('s e
"cian-dealbh" ainm eile sa Ghàidhlig air a shon nach eil cho cumanta),
coimpiùtar bho computer (ainmean eile nach tèid cleachdadh:
aireamhadair, bocsa-fiosa). Leis na gnìomhairean, mar eisimpleir, is
tric a thèid facail na Beurla a chleachdadh le deireadh Gàidhlig
(-eadh, no an Leòdhas, -igeadh) mar eisimpleir; "Tha mi a'
watcheadh/watchigeadh an telly" (an àite "Tha mi a' coimhead air a'
chian-dhealbh").

A' dol san cùrsa eile, tha buaidh air a bhith aig a' Ghàidhlig air a'
Bheurla Ghallda agus Beurla gu ìre, gu h-àraidh Beurla na h-Alba. Tha
facail iasadach bhon Ghàidhlig gus na cànananan seo mar : whisky
(uisge), slogan (sluagh-ghairm), brogue (bròg), agus clan (clann), ben
(beinn), glen (gleann) agus loch.Chanar àiteachas ris a' gnìomhachas a
tha ann am fàs barra air talamh. Chanar talamh-àiteachais ri fearann a
tha freagarach ri fàs barra. Is fàs bìdh am prìomh chuimse aig
àiteachas.

Tha àiteachas na bhunait do iomadh feumalachdan caochlaideach, an dà chuid biadh agus eu-biadh. Tha toraidhean eu-biadhachd coltach ri cotan, diut agus rubair, ana-cudromach an cuid tiribh, ach ann an Alba tha prìomhachas aig biadh agus chan eil mòran luach anns na toraidhean eu-biadhachd, coltach ri cloimhe agus bian no seiche. Tha àiteachas eu-coltach ri gnìomhachasan eile ann an iomadh dòigh. Tha gnìomhacasan seirbhis a' cruthachadh thoraidhean nach eil riatanach ri beatha. Nì carbadan agus àirneis beatha nas comhfhurtail, ach faodaidh daoine a bhi beò às an aonais. Chan urrainn dhuinn a bhi beò as aonais biadh. Is ann mar sin a tha àiteachas an gnìomhachas a bu chudthromaiche air feadh an t-saoghail agus tha e a' tarraing an uimhir riaghaltasan dha fhèin. Is gann gu bheil dùthaich san t-saoghal às aonais ministireachd airson àiteachas, ged a bhitheas gach gnìomhachas eile a' tighinn còmhla fo aire aon mhinistearachd a-mhàin.

Àiteachas agus Croitearachd[deasaich | deasaich an tùs]
Tha àiteachas na phàirt cudthromach de chroitearachd air taobh Sear na Gaidhealtachd, mar eisimpleir anns an Eilean Ghoirid, far a bheil croitean cho mòr ri 30 acair a' geilleadh cruithneach, eorna agus coirce ceart cho math 's a tha na tuathanasan air machair Siorramachd Naruinn beagan miltean dhan ear.

Chan eil mòran àitcheachas-croitearachd a' dol air taobh siar na dùthcha anns an latha an diugh, far a bheil an aimsir nas fliuch nan taobh Sear agus nas fliuch an diugh na bha e o chionn fichead bliadhna. A dh'aoindeoin sin, tha gairnealachd-croitearachd air tilleadh ris an Eilean Sgitheanach,Ratharsair agus Loch Aillse rè an deichead a chaidh, agus Comunn/Companaidh Coimhearsnachd ga co-ordanadh agus ga bhrosnachadh.

Ged nach eil mòran chroitearan ri àiteachas anns an latha an diugh, is
fheudar dhuinn aithneachadh gu bheil àiteachas riatanach do
chroitearachd. Às aonais àiteachas cha b' urrainn do chroitearan a
bheathaich an spreidh aca tron gheamhradh. Bha croitearan ri àiteachas
air feadh nan sgirean croitearachd sìos ri na 1970an, is e
ghiulan-bhathair saor, còmhla leis na beanntan-bhidhe a dh'èirich san
roinn Eòrpa aig deireadh na 1970an a chuir às àiteachas-croitearachd
air an taobh siar aig a' cheann thall, o chionn 's gun do dh'fhàs e
nas saoire biadh-sprèidh a cheannach a-steach o sgìrean eile le aimsir
agus fearann nas fhearr na bha e a bhith ga fàs aig an taigh. Tha
cothrom (an 2008) gun tig a' chuibhle mun chuairt anns na beagan
bliadhnachan a roimhainn.

Is e modh aiteachais a tha ann an croitearachd. Is e gnìomh croitear a
tha ann an croitearachd. Is croitear fear, neo té a sheilbheas
gabhaltas croite. Is e a tha ann an croit mion-tuathanas a thathas
seilbhichte fo gabhaltas croitearachd, nòs gabhaltais a tha dìonta
anns an lagh. Is e am bun-phrionnsabal den modh ghabhaltais seo gu
bheil an gabhaltas fhéin ann an seilbh an tí a phàigheas an
màl. Faodaidh don ghabhaltach (am fear a phàigheas an mal) a thoir neo
reic a ghabhaltas ri treas tì mar a thogras e. Aig a cheann thall tha
coireachan an gabhaltach anns an suidheachadh seo a' fàgail
"tighearna" le oighreachd a tha fo an nos gabhaltas seo as aonais
uidhe anns an fhearainn air barrachd an mal airson cleachdadh an
fhearainn. Tha seo gu tur eu-coltach ri gabhaltasan airson
tuathanasaibh àbhaisteach, nach ruith ach rè cumhnant-ghabhaltais, mar
is tric de fichead bliadhna. Aig deireadh an teirm faodaidh don
oighreachd a dh'aontaich gabhaltas eile neo faodaidh do tighearna an
oighreachd a ghabhail an tuathanas thairis a fhèin, ma bhitheas na
gabhaltasan gu lèir air an oighreachd a tighinn gu ceann còmhla
bithidh cumhachd aig an tighearna a fhuadaich na tuathanaich far an
oighreachd agus toirt am fearann gu lèir na làimh fhèin, mar a
thachair 's an Lodaidh air oighreachd Hopetoun, faisg air Loch Iubhar
anns a' bhliadhna 2008. Tha gabhaltas croitearachd, a' cuir bacadh air
an leithid seo de fuadaich.

Susbaint [falaich] 1 Tùsan Gabhaltas Croitearachd 2 Na Sgìrean agus
Siorrachdan Croitearachd 3 Àiteachas Croitearachd 4 Faic cuideachd 5
Ceanglaichean a-mach Tùsan Gabhaltas Croitearachd[deasaich | deasaich
an tùs] Ged a bhios mòran daoine a' cumail a-mach gu bheil gabhaltas
croitearachd sònraichte ri na sgìrean croitearachd a-mhàin, chan eil
sin buileach fìor. Is e a tha ann an gabhaltas croitearachd ach nòs
gabhaltais ro-aithnichte an lagh na h-Alba fo an t-ainm "kindly
tenancy" (gabhaltas coibhneil), roimhe meadhan an naoidheamh linn
deug, bha am modh gabhaltas seo measaichte a bhith seann fhasanta agus
cha do mhair e ach an Siorrachd Dùn Fris. Nuair a dh'aontaich an
Riaghaltas a sheasamh còirichean nan Croitearan an lùib sgrùdadh a'
Choimisean Napier ann an 1884 agus stèidheachadh Achd na Croitearachd
(1886), lorg iad samhail airson "gabhaltas croitearachd" anns an
gabhaltas coibhneil. Leis an inneal seo, sheachnaich an riaghaltas an
rèitich a chaidh air dèanamh ann an Èirinn 's an comh-aimsir, far an
d'fhuair na mion-tuathanaich Èireannach ceart am fearann a bha iad ag
àiteachadh a cheannachd.

Tha gach croit clàraichte agus tha am màl a phàigheas an croitear air
a rèitich bho àm gu àm le Cùirt an Fhearainn. Chan urrainn do chroit a
bhith nas motha na 30 acairean 'san fharsaingeachd (is chan eil e gu
diofair dé am màl a th' oirre), air neo chan urrainn dhan mhàl a bhith
nas àirde na £30 gach bliadhna (is chan eil e gu diofair dé cho mór 's
a tha e).

Na Sgìrean agus Siorrachdan Croitearachd[deasaich | deasaich an tùs]
Tha "sgìrean croitearachd" sgapte air feadh sia Siorramaich, ris an
chanar na Siorrachdan Croitearachd. Is iad: Siorramachd
Earra-Ghàidheal, Siorrachd Inbhir Nis, Siorrachd Rois, Cataibh,
Gallaibh, Sealltainn. Ach airson Sealltainn tha na siorramachdan seo
gu lèir ann an Gàidhealtachd na h-Alba. Chan eil ach da shiorrachd 's
a' Ghaidhealtachd nach eil 's na siorrachdan croitearachd- Peairt agus
Obar Dheathain, Da shiorrachd air iomall ear-deas na Gaidhealtachd, a
bha a' gabhail a-steach roinn Gaidhealtachd agus roinn Galltachd.

'S e Leabhar-eòlais, Cuairt Leabhar neo Leabhar mòr-eòlais leabhar
fa-leth neo leabhar ioma-ròil, a tha lìonta le gearr-aistean mu iomadh
cuspairean. Is amas gach cuairt-leabhar a chruinneaich am
farsuinneachd de eòlas aig Mac an Duine.

Nochd an coinceap de'n Chuairt Leabhar anns an Fhraing, an dà chuid,
mar toradh don "Soillseadh" agus don "Chara-Mhuiltean Fhrangach" de
1789. Bha feallsanaich coltach ri Voltaire de'n bheachd gu robh
freagairtean ri uile ceist aig Mac an Duine ri lorg anns na
saidheansan nàdurra, air barrachd bha iadsan a' creidsinn gu robh
eòlaich an latha air gabhail greim air nàdur an dùil gu lèir. B' e
amas na an "Encyclopédie" a chaidh an clò ann an 1799, agus a bha
maoinichte le Riaghaltas na Frainge a bhith na cuairt-leabhair a
sheasadh anns an ionad a bha aig a' Bhìobuill a roimhe sin:
Leabhar-Mòr de fhirinn an dùil.



Àiteachas Croitearachd[deasaich | deasaich an tùs]
Tha buaidh aig nàdur na tìre agus meud nan croitean air àiteachas croitearachd. B'e àiteachas measgaichte a bha ann o thus, ach 'san latha an diugh is glè bheag de pòr a chuireas croitearan ach siud 's an seo.

Faic cuideachd[deasaich | deasaich an tùs]
Coimisean Napier
Coimisean na Croitearachd
Caidreachas Croitearachd na h-Alba
Ceanglaichean a-mach[deasaich | deasaich an tùs]
Caidreachas Croitearachd na h-Alba ... duilleagan Gàidhlig
AmBaile: Croitearachd


Is e a tha ann an Ailtire, fear (neo té) a dhealbhas togalaichean. Chanar Ailtireachd ris an saor seo, agus measar anns an latha an diugh gur e ealdhain (proifeasan) a tha ann. Tha an stoidhle ailtire dìonta ann an lagh na h-Alba agus iomadh dùthchannan eile. Tha sin ri ràdh, nach faod neach sam bith a chumail a-mach gur e ailtire a tha ann mur eil e na bhall de comann ailtireachd proifeiseanta na tìre. Feumaidh do ailtirean a chumail ri riaghailtean proifeiseanta anns an obair acasan, an da chuid, a dhìon muinntir na dùthcha bho dhroch ailtireachd agus a dhìon deagh ainm na h-ealdhain.

Tha eachdraidh na proifeasan seo ann an Eòrpa a' dol air ais ris na meadhan aoisean. B' e iadsan a ghin proifeasan na h-ailtireachd, mar a chì sinn i an diugh, na maighstir-clachairean a bha os cionn togail de Arosaibh (àrd-eaglaisean) eadar an 11mh cheud agus an t-Ath-Leasachadh anns an 16mh linn.

Ged a tha ailtirean air a bhith ri dealbhachadh togalaichean cudthromach os cionn ceudan nan bliadhna, chan ann gu tric a bhiodh iad a dealbhachadh taigheadas prìobhaideach ach airson daoine air leth bheartach. Is ann mar sin (ann an Alba mar eisimpleir), chithear seann taighean-mòra nan uachdaran a chaidh air dealbhachadh a rèir stoidhlean, a bha fasanta 'san latha air feadh na h-Eòrpa, ach far a bheil taighean co-aimsireil nan daoine cumanta fhathast maireannach lorgar gu bheil na taighean beag seo a' leantainn cruth cumanta na sgìre. Mar is tric tha na stoidhlean ionadail seo a' comharrachadh, chan ann a-mhàin linn an togail ach an stuth togail a bha so-gheibhte gu saor anns an sgìre aig an àm.

Is e a tha ann an teicneòlas an àlach de sgilean agus fiosrachadh a tha sònraichte ri cruthachadh goireasan de gach seòrsa.

Aithnichear anns an latha an diugh trì inbhe de teicneòlas: Teicneòlasan Ìosail, Teicneòlasan Meadhanach agus Ard Teicneòlasan.

Mar sin tha teicneòlas (ged nach eil e ach aig ìre ìosal) an dèanamh bogha agus saighead le ceann cloiche. Feumaidh muinntir a' chiad dhomhainn a bhi faiceallach co-dhiù nuair a bhios iad a' measadh teicneòlasan simplidh - oir ged nach eil na teicneòlasan fa-leth seo stèidhichte air saidheans mar a bhiodh sinn ga tuigsinn, tha eòlas agus sàr-sgilean aig tùsanach air bith a tha comasach a dhèanamh faobhar-ghearraidh a spealg cloiche.

Thoisich sàr-eòlaich a dh'aithnich seo rè na beagan bliadhnaichean a chaidh, bu sònraichte an Canada, far a bheil 's an latha an diugh colaiste neo dha a' tairgse cùrsaichean an "teicneòlasan tùsanaich" air toiseach a dh'aithneach.

Tuigear, bho na facail as àirde, gu bheil roinn de teicneòlas sònraichte ri gach roinn gnìomhachais. Nas àirde a bhios inbhe de teicneòlais, nas eagnaidh a bhios na rudan dèanta leis na teicneòlaich.

Tha obraichean (neo innealan) mar "rathad-iarainn" nam deagh eisimpleir den dòigh a tha teicneòlas fa-leth sònraichte ri gach seòrsa muileann, agus tha diofar seòrsaichean rathad-iarrainn a' crochadh air teicneòlasan aig ireaibh eadar-dhealaichte. Anns an 17mh Linn, cha deach cleachdadh air gadaibh iarrainn ach air maidibh fiodha.

Glèidhear na carbadan air na gadaibh leis na slisean agus sin a h-aon prionnsabal a tha cleachdta 'san lath an diugh ged is a tha "An teicneòlas air gluasad ar adhart gus an aite cuibhlean fiodh a ruithe aig 2mph air gadaibh fiodh, chì sinn trèanaichean sar-luatha le cuibhlean stàilinn a ruith aig 300 mìle san ur air gadaibh stàilinn.

Is ann an innleadaireachd am proifeasan a chuireas saidheans-nadurra an gniomh a chruthaich goireasan freagaireach ri feumalachdan dhaoine. Canar innleadair, neach-innlichidh neo (an Eireann) Innealtoir riu a tha a' sas ann.

Is e freumh-fhacal de innleadair innlich, gniomhara a tha a' ciallachadh a bhi cruthachadh rudan as ur. Tha seo an co-mheas leis an fhacal Eireannach Innealtoir a tha steidhichte air an fhacal "inneal".

A dh'aindeoin sin, Is e obair nan innleadair (neo na nInnealtoiri) a bhith ri dhealbhadh agus ri dhèanamh innlean agus/neo obraichean ùr a fhreagaireas ri feum an latha. Tha bunachar na proifeasan a' dol ar ais ri linn nan righ, nuair a bha "innleadair" na h-oifigear arm le eolas a thogail obraichean dionaidh agus ionnsaigh (meinichean mar eisimplir), comhla le innealan chogaidh- muilnean fudair is an leithid. Mu deireadh an 18mh linn chruthaich Iain Smeaton, an ceann iar na Sasainn, an stoidhle "Civilian Engineer", airson a fhein agus esan a' tairgse seirbhisean teicniuil, steidhichte air tuigse de feallsanachd-nadurra, anns an t-saoghal siobhalta- i.e. taobh a muigh laghan an arm. Bha seo co-aimsireil le toiseach de "Car a' Mhuiltean a' Ghniomhacas", agus lorg Smeaton agus na Luchd-Innlichidh a thanaig as an déidh feille airson na seirbhisean aca, an cruthachadh sgeamaichean airson canalaibh agus drochaidean comhla le rathaidean, taighean solais, muilnean-uisge agus obraichean meinearachd, mus an deach iad a-steachd, trath 's an 19mh linn, air innealaibh-stoith, rathaidean-iarrain agus roimhe deireadh an linn dealanachd agus conaltradh-dhealain. Anns an 20mh linn, chuir muileanean de innleadairean an saor-bheatha a-steachd ri leasaicheadh de reidio, itealanan, agus coimpiutairean, ged 's chaidh iad air ais cuideachd ri leasachadh de innealan chogaidh cumhachd-mhor gu leor a dheanamh milleadh air an t-saoghail.

Cha mhòr nach eil innleadair air dealbhadh neo air dèanamh a h-uile rud a chleachdas sinn gach latha! Carbad? Is e innleadairean a dhealbh e. Rathad? Is e innleadair a dhealbh e. Drochaid? Is e innleadair a dhealbh i. Solas dhealain? Is e innleadair a dhealbh sin, agus an uidheam gu lèir a tha cruthachadh an dealain agus h-uile sian eile a bhitheas na ruith air dealan.

Tuigsear gur e proifeasan ioma-fhillte a tha ann an innleadaireachd. Mar sin, 's an latha an diugh tha innleadaireachd roinnte eadar caochladh sgoiltean. Is iad na prìomh roinntean den phroifeasan:

Innleadaireachd Shìobhalta: A ghabhas a-steachd obraichean a tha steidhichte air talmhuinn, mar eisimplir rathaidean, drochaidean, obraichean uisge. Is e sructur a tha anns gach ni de na h-obraichean seo.
Innleadaireachd Mheiciniuil: A dheiligeas le innealaibh de gach seorsa.Inneal Mar eisimplir taosgairean, innealan fuaghail, tractaran, muilnean gaoithe.
Innleadaireachd Dhealanachd: A ghabhas a-steachd uidheam de h-uile seorsa a ruitheas air dhealain. Mar eisimplir: muilnean-dhealain, loidhnicheachean dhealain, uidheam reidio agus fonaichean-laimhe.
'S e a tha ann an gobha fear a chruthaicheas rudan a-mach à meatailt. Chan e ceàrd a-mhàin a tha ann an gobhaireachd, ach àlach de cheàrdan fa-leth, a chruthaicheas bathair à mheatailtean eadar-dhealaichte.

Is e gnìomh nan goibhnean-dubha rudan a chruthaich à iarann. Nì goibhnean-dubha an cuid as motha den obair aca air iarann aig teas, air am bi an t-iarann na dearrsadh dearg-bhuidhe.

Is e gnìomh nan goibhnean-geala, rudanan a chruthachadh à meatailtean ghile, e,g, staoinean, sinc, Almain.

‘S e fear neo tè a tha an sàs anns na feachdan armachd neo buidheann eile dhen sheòrsa th' ann saighdear.[1] Tha feadhainn ann a thaghas an dreuchd sin gu saor-thoileach ach tha feadhainn eile a tha nan saighdearan o chionn 's gur e dleastanas nasgach anns an dùthaich aca. Thoir ùghdarrasan na stàite trèanadh agus acfhainn dhuibh airson na dùthcha a dhìon. Sgaraidh na feachdan armachd ann an caochladh bhuidhne, neo rèisimeidean, mar eisimpleir saighdear-coise, saighdear-mara, saighdear-tochlaidh neo saighdear-eachdraidh, etc).[2]

‘S ann às an t-seann fhacal Ghàidhlig saiget[3] (saighead) a thàinig am facal saighdear.‘S ann às an fhacal Laideann solidus (tuarasdal) a tha am facal airson saighdear anns a’ mhòr-chuid dhe na cànanan anns an Roinn Eòrpa: Soldato (Eadailtis agus Esperanto), Soldat (Catalanais, Danmhairgis, Frangais, Gearmailtis, Nirribhis agus Suainis), Soldado[4] (Portagailis agus Spàinntis).

Chan e làmh-chòmhraig a th' ann gach saighdear co-dhiù. Ged a gheibh a h-uile saighdear trèanadh bunaiteach fo armaibh, tha feadhainn ann a nì dreuchdan agus seirbheisean eile am broinn an Airm a bharrachd air a bhith dìreach a’ sabaid, mar eisimpleir gnothaichean clèireachail, solarachd, innleadaireachd, sgrùdadh neo trèanadh.

Is e a tha ann an Innleadair neach proifeiseanta a tha ri Innleadaireachd. Is ann an innleadaireachd a tha an gnìomh agus am proifeisean a bhitheas ri dealbhadh de uidheam, acfhuinn neo obraichean, stèidhichte air prionnsabalan saidheans, agus ro-dhearbhta le rìomhaireachd. Air barrachd dealbhadh bithidh innleadairean ag obair mar manaidsearan air pròiseactan innlichidh, neo a ruithe pròiseasan innlichidh

An iomadh dùthaich tha an stoidhle de "Innleadair" dìonta - a' ciallachadh nach faod duine sam bith a chantainn gu bheil e na h-innleadair mur eil barantas innleadaireachd aige.

Anns an Èirinn, mar a tha air feadh Eòrpa ach am Breatuinn a-mhàin, is e stoidhle dìonta a tha ann an innealtoir. Chanar "Innealtoir Proifeasanta" ris a tha air cosnadh ceum oilthigh ann an sgoil-innleadaireachd. Nuair a bhitheas an t-innleadair òg air a bhith ri innleadaireachd aig inbhe freagarrach airson trì bliadhna, faodaidh esan a chuir a fhèin air adhart airson lèirmheas agus, ma bhios an lèirmheas fàbharach, thèid a chlàradh mar Innealtoir Chairte.

Anns an Rìoghachd Aonaichte, chan eil "innealtoir" neo "innleadair" na stoidhle dìonta idir. Faodaidh do neach sam bith a chumail a mach gur e innleadair a tha ann, ged 's a tha "Innleadair Chairte" na stoidhle dìonta riutha a tha air dol fo lèirmheas agus air clàradh le Comhairle Innleadaireachd na Rìoghachd Aonaichte. Anns an t-samhradh de 2007 ghluais Riaghaltas na Sasainn nas dlùth ri suidheachadh na h-Èireann, nuair a thòisich iad a chuir an stoidhle "innleadair proifeiseanta" air innleadairean le ceum an innleadaireachd.


duilleag aghaidh

Faclair
BOITEAGAN

Cha b'àbhaist dha na boiteagan a bhith cudromach san Eilean. Ach le barrachd is barrachd chaorach gan cumail air pàircean feurach (far a bheil na boiteagan beò), an àite talamh-monaidh (far nach urrainn dha na boiteagan a bhith beò - ann am fraoch is mòine co-dhiù) tha na galaran seo a' fàs nas cumanta.

H. contortus
Boiteagan dhen ghnè Haemonchus
contortus ann an stamag chaorach (dèan gliog).
(NB: chan eil H. contortus cumanta san Eilean ach nach e a tha na dheagh dhealbh!)
Tha an t-uabhas de bhoiteagan a' tighinn beo ann an stamagan agus mionach an dà chuid cruidh agus chaorach. Is iomadh gnè dhiubh a tha air uachdar na talmhainn. (Mar as tric cha bhi boiteagan-cruidh a' toirt buaidh air boiteagan-chaorach, agus tha a chaochladh fìor cuideachd). 'S iad caoraich as motha a bhios a' fulang le boiteagan.
Mar as tric tha na h-inbhich a' tighinn beò air lìnigeadh rian-cnàmhaidh a' bheathaich. Tha na h-uighean acasan a' doirteadh a-mach sa bhuachar, an uair sin tha na larbhaidh a' gur agus a' tighinn a-mach air na cluaintean feurach. Mar as fhaide 's a thèid a' bhliadhna air adhart, 's ann as motha a tha an truailleadh a' togail air an ionaltradh, agus na beathaichean gan slugadh a-rithist nuair a chriomas iad am feur. San dòigh sin, dh'fhaodadh na mìltean thar mìltean dhe na h-inbhich a bhith a' togail suas am broinn nam beathaichean.

Sa chumantas 's iad na larbhaidh a motha a nì cron, 's iad a' sìor ghluasad a-steach do, agus a-mach às, lìnigeadh balla an rian-cnàmhaidh.
'S iad beathaichean òga air a bheil na boiteagan a' bualadh gu trom, agus is iad a bhios a' bàsachadh gu math tric air sgàth droch spùt is tiormachadh-cuirp. Chan eil caoraich a tha còrr is bliadhna a dh'aois a' sealltainn chomharraidhean follaiseach idir - ach tha iad gan iomchar agus gan aiseag dhan ath ghinealach. Agus bidh buaidh nas do-fhaicsinnich air na h-inbhich cuideachd - call òrdain, call bainne, tilgeil, droch rùsg agus a leithid.

'S e galar a tha seo a tha a' buntainn ris an treud gu lèir - no (dòigh eile ri thuigsinn) ris an fheurach far a bheil iad ag ionaltradh. Ma 's e 's gu bheil comharraidhean air aon uan, tha seo a' ciallachadh gu bheil am milleadh a' tòiseachadh ann am mòran eile cuideachd - feumar leigheas a thoirt dhan treud air fad. Ach bhiodh e air a bhith nas fheàrr nan tugadh cungaidh-bhacaidh dhaibh sa chiad àite.


Cearcall-beatha agus modh-sìolachaidh ...

Tha na h-inbhich a' tighinn beò ann an rian-cnàmhaidh bheathaichean, agus cuiridh iad an t-uabhas de dh'uighean, gu h-àraidh tràth as t-earrach - mu àm breith nan uan. Thig na h-uighean asta sa bhuachar. Guiridh larbhaidh sna h-uighean taobh a-staigh a' bhuachair; tha dà ìre ann gus an nochd larbhaidh gabhaltach na treasa ìre air an fheurach. Cho fad 's a tha an talamh gu ìre mhath fliuch, tha iad comasach air snàmh suas gu bileagan feòir, far a bheil iad a' tighinn beò ann am boinneagan dealta (faic an dealbh os ìosal). Tha an ìre seo dhem beatha, ma tha, gu math an crochadh air an t-sìde. Cuiridh turadh às dhaibh - ach chan eil seo cumanta as t-earrach san Eilean!

beaga
Larbhaidh a' tighinn beò ann am boinne dhealta air bileag
fheòir. Dèan gliog agus chì thu na larbhaidh beaga biodach.
Tha co-chairdeas eadar an astar air am bi na larbhaidh a' fàs, agus dè cho math 's a tha an t-sìde. Thàinig seo gu bith gus am biodh an àireamh as motha de larbhaidh gabhaltach air an fheurach dìreach aig an àm 's a tha na h-uain a' tòiseachadh a dh'ionaltradh. Ithidh na h-uain na larbhaidh cuide ris an fheur, thèid na larbhae a-steach do lìnig an stamaig no a' mhionaich aca agus thig tòrr milleadh gu math luath.

electro
boiteagan air taobh a-steach mionach uain
Tha iad air lìnigeadh a' mhionaich a sgrios. Bheir sin droch spùt air a' bheathach.

Tha iad a' fantainn beò tron gheamhradh ann an dà dhòigh:

1. Larbhaidh aig ìre 3 am broinn balla rian-cnàmhaidh a' bheathaich, a tha air sguir a dh'fhàs airson greis (is iadsan a dh'ath-bheòthachas aig àm breith nan uan - nuair a thuiteas dìon a' chaorach gu nàdarrach - agus a thòisicheas air uighean a chur); agus:
2) Uighean a chaidh a chur gu ruige deireadh an t-samhraidh agus a dh'fhuirich beò san fheurach, gun a bhith a' fàs.


COMHARRAIDHEAN ...'S e spùt agus call òrdain a tha na biastan seo ag adhbharachadh. Fìor droch spùt uaireannan, a dh'fhaodadh beathach òg a mharbhadh.


An leigheas air an son ...

A-rithist, "is fheàrr cungaidh-bhacaidh na leigheas". Nuair a thig na comharraidhean air àireamh beag no mòr a-mach às an treud, feumar leigheas a thoirt dhan treud gu lèir. Nuair a tha na comharraidhean air nochdadh, dh'fhaodadh e a bhith doirbh an fheadhainn sin a thoirt am feabhas a chionn 's gu bheil am milleadh dèante mar-tha san rian-cnàmhaidh aca, agus cha slànaich e gu math gu sìorraidh bràth.
Is iomadh cuingidh-leighis durrag-mharbhach, no anthelmintic, a tha ri fhaighinn air a shon. 'S e am bheat as fheàrr a bheir comhairle dhut man deidhinn.


Cungaidh-bacaidh airson boiteagan ...

San Eilean Sgitheanach, gu math tric chan eil croitearan no tuathanaich a' dòsadh an cuid chaorach gu cunbhalach an aghaidh bhoiteagan air sgàth 's gu bheil deagh fhios aca nach eil iad cho buailteach boiteagan a thogail air talamh monaidh (tha tòrr a' bharrachd eagail air muinntir an Eilein ron ghlupad). Ach fiù 's air talamh monaidh, tha 'àiteachan gorma' feurach a b'urrainn a bhith air an truailleadh. Cuideachd, ma tha na dianagan no an fheadhainn a tha a' giulan leth-uain, mar eisempleir, air an cumail anns na pàircean ro àm breith gus piseach a thoirt air an òrdan, tha iad buailteach boiteagan a thogail. (Bhiodh e glè mhath nan cumadh an fheadhainn seo air pàircean air nach robh caoraich gan cumail airson còrr is bliadhna - no 'feurach glan' mar a chanas iad, a chionn 's nach biodh larbhaidh gabhaltach ann. Ach cha ghabh seo a dhèanamh san Eilean air sgàth gainnead àiteachan feuraich).
Bu choir a h-uile chaorach, eadar 's gu bheil iad a-muigh air a' mhonadh no a-staigh sna pàircean, a dhòsadh an aghaidh bhoiteagan mu 6-8 seachdain ro àm breith. Feumar dèanamh cinnteach gu bheil an dòs seo eifeachdach an aghaigh nan inbheach agus nan larbhaidh (larbhaidh a' gheamhraidh a th' air sguir a dh'fhàs nan cois). Cuiridh seo às dhan srùth uighean aig àm breith, agus air an dòigh sin bidh na h-uain air an dìon gu ìre mhath. Faodar dòs an aghaidh a' ghlupaid a thoirt dhaibh aig an aon àm. Nuair a thèid iad dhan mhonadh às dèidh breith, togaidh iad tomhas de bhoiteagan an sin agus feumar an dòsadh a-rithist aig an ath thrusadh ('s e "an comharrachadh" (àm-spothaidh) a tha seo, mar as àbhaist).

Bu choir dòs a thoirt dhaibh a-rithist mus tèid iad dha na reitheachan.

Ma 's e 's gun deach na h-othaisgean a gheamhrachadh air taobh sear Siorrachd Rois (cleachdadh a tha cumanta san Eilean), feumar dòs a thoirt dhaibh nuair a thilleas iad mus tèid iad a-mach air an ionaltradh no air a' mhonadh.

dosadh
Dòsadh chaorach le gunna-dòsaidh.
Feumar a bhith faiceallach gun a bhith a' milleadh
nam fiacal - agus gun sluigear an dòs!

duilleag aghaidh
gu bàrr na duilleige

Faclair
duilleag aghaidh

Faclair
Buille cnuimh


cnuimheagan air lot bheathaich ...
- dean gliog air mur an do dh'ith thu bho chionn ghoirid!
cnuimheagan
'S i a' chuileag Lucilia serrata ("greenbottle") a bhios air a tarraing do lot air beathach, far a bheil i a' cur uighean (na ceudan dhiubh). Guiridh iad gu math luath ('s gann gun gabh a chreidsinn dè cho luath 's a thachras e) agus thig na cnuimheagan àsta.

Tha na biastan seo a' sgeitheadh a-mach puinnsean a chnàmhas feòil a' bheathaich, agus nì iad cron mòr mura tèid bacadh a chur orra. 'S e rud a tha seo a bhios a' nochdadh as t-samhradh agus as t-fhoghair, nuair a tha na cuileagan am pailteas! Air sgàth sin, tha e cudromach gun a bhith a' spoth bheathaichean le sgian sna mìosan seo (oir thèid cuileagan a tharraing dha na creuchdan).


Cungaidhean-leighis air a shon ...

San t-seann aimsir, bhathar a' liacrachadh teàrr air lot bheathaich gus na cuileagan a chumail air falbh. Aig deireadh na ficheadamh linn, chaidh stuthan ceimigeach ùra - na pyrethroids cochurach - a chur an gnìomh airson cungaidh-bhacaidh, ach gabhaidh an cleachdadh nan leigheas cuideachd, air am frasadh no air an doirteadh gu dìreach air a' mhilleadh fhèin.

squirt
A' frasadh nam pyrethroids
air caoraich le uidheam sònraichte.

Cungaidhean-bacaidh air a shon ...

'S fheàrr cungaidh-bhacaidh na leigheas. Cleachdar na pyrethroids cochurach, air an doirteadh no air am frasadh air druim a' bheathaich ron àm as motha cunnart as t-samhradh - thèid seo a dhèanamh tràth san Iuchair aig a' char as fhaide. Measgaichich agus sgaoilidh na pyrethroids anns a' ghèir a tha a' comhdach craiceann a' bheathaich, agus mairidh iad an sin fad co-dhiù mìos a thìde gun call èifeachd idir.

Nì diopadh le pyrethroids a' chùis cuideachd, agus s' fheàrr le cuid diopadh seach frasadh. Bhiodh diopadh le organophosphates na bhacadh math cuideachd ach mar as àbhaist tha croitearan ag iarraidh na h-OPs a chleachdadh aig deireadh an t-samhraidh no as t-fhoghar nuair a tha a' chlaimh a' bagairt orra, agus tha seo ro fhadalach sa bhliadhna airson mòran buaidh a bhith aige air buille cnuimh.

Cuideachd, tha e cudromach a bhith a' deiligeadh le cùisean a bhios a' tarraing chnuimheagan dhan bheathach; mar eisimpleir, bha ciobairean a-riamh a' gearradh na clòimhe mu tholl a' mhàis as t-samhradh le deamhais, oir nuair a thig an sgàird orra thèid an ceann-deiridh a dhroch thruailleadh mura deach a' chlòimhe a gheàrradh dhiubh. Seo as coireach cuideachd gun tèid earbaill nan uan a ghearradh aig àm a' chomharrachaidh.


duilleag aghaidh
gu bàrr na duilleige

Faclair
duilleag aghaidh

Faclair
Fiabhras Bainne

- cùis èiginneach!

'S e cion-calcium às màthair-adhbhar dha fiabhras bainne, no "fiabhras a' bhainne" mar a bhios cuid ag ràdh, ann an crodh is caoraich. 'S e hypocalcaemia ainm eile air a shon ('s e sin ri ràdh, cion calcium san fhuil). Mar as trice cluinnear daoine a' cannail 'fiabhras bainne' ris nuair a nochdas e am measg crodh, ach canar hypocalcaemia ris an rud ann an caoraich.
Tha rudeigin coltach ris a' nochdadh ann an coin cuideachd (agus agus ann an cinne-daonna!)
Ann an caoraich, tha fiabhras bainne nas buailtich tachairt san trian mu dheireadh dhen torrachas, i.e. ro àm breith. Tha seo eadar-dhealaichte bho chrodh is coin, far a bheil e a' togail ceann goirid às dèidh àm breith. Ach dh'fhaodadh e a bhith a' bualadh air caoraich às dèidh àm breith cuideachd. Gu tric 's e caoraich nas sine a bhios ga fhaotainn. 'S e cùis èiginneach a th' ann, agus gheibh an dà chuid crodh is caoraich am bàs mura faigh iad leigheas gu math aithghearr - taobh a-staigh sia uairean ann an caoraich, ach beagan a bharrachd ùine ann an crodh.

Na Comharraidhean ... (caoraich)

bainne
Caora air a bualadh le hypocalcaemia.
An toiseach, dh'fhaodadh caoraich a bhith tuainealach agus frionasach; an uair sin, fàsaidh iad lag gu math luath agus thèid iad nan laighe le an ceann sìos air an làr. Gu math tric bidh iad a' tarraing anail gu luath agus a' sgeitheadh cìr a-mach air na cuinnlean aca; uaireannan bidh cìobairean a' smaoineachadh le mearachd gu bheil fiabhras-clèibh orra. Thig am bàs gu math aithghearr às dèidh seo oir tha gainead de chalcium a' cur stad air an cridhe. Tha e uaireannan doirbh a bhith ga shònrachadh bho pregnancy toxaemia ma thig e ro àm breith, agus bho hypomagnesaemia ma thig e às dèidh breith.*

Ann an crodh, 's e na h-aon chomharraidhean a thig orrasan cuideachd. Tha e cumanta ann an crodh-bainne leithid na feadhainn mu deas; tachraich e às dèidh dhaibh breith, nuair a tha iad a' toirt an t-uabhas de bhainne (a chionn 's gu bheil am bainne làn calcium). Chan eil e cho cumanta ann an crodh-laoigh leithid na th' againn a-bhos an seo san Eilean Sgitheanach, ach tha e a' togail ceann bho àm gu àm.

An leigheas air a shon ...

Gabhaidh fiabhras-bainne a chur ceart gu sgiobalta, ma thèid na comharraidhean fhaicinn leis a' bhuachaille ann an deagh àm. Nuair a thèid calcium ann-stealladh a-steach dhan fhuil, a' cleachdadh prìomh chuisle an sgòrnain, thig iad am feabhas gu math luath agus bidh iad nan seasamh a-rithist ann am beagan mhionaidean. Ach tha cìobairean is croitearan nas buailtich a bhith ga ann-stealladh fon chraiceann. Tha seo tòrr nas fhasa, agus nas so-dhèante a-muigh ann am pàircean no air a' mhonadh, gu tric ann an droch shìde. Obraichidh e fhathast, ach chan eil e cho luath no cho buileach èifeachdach.

Gu math tric thèid measgachadh de chalcium agus de mhagnesium a chleachdadh, a chionn 's gu bheil e uaireannan doirbh fios le cinnt a bhith agad cò am fear dhiubh a tha a' bualadh air a' bheathach.

Seann leigheasan ...

San naodhamh linn deug, bhathar a' smaoineachadh gur e puinnsein a bh' anns an ùth agus bha iad a' stealladh acriflavin a-steach na sinean. An uair sin, fhuaradh a-mach gun robh àidhear leis fhèin ag obair fìor mhath agus b' e siud an leigheas a bh' aca suas gu tricheadan na ficheadamh linn co-dhiù - air a phumpaghadh a-steach dhan ùth! Anns na h-Eileanan, bhathar a' cleachdadh ite chirce mar teat cannula - agus bicycle pump! Cha robh càil a dh'fhios aca ciamar a bha e ag obair, agus chan eil fhathast.
Às dèidh sin, thàinig calcium a-steach. Ach bha cleachdannan agus creideasan fa-leth aca fhathast. San t-Srath san Eilean Sgitheanach, mar eisimpleir, bhathar a' bleoghainn a' chiad bainne agus a' toirt air a' bhò ri òl! Bhathar a' smaoineachadh gun robh sin ga dìon an aghaidh fiabhras-bainne.



* Sùil aithghearr air hypomagnesaemia

Dh'fhaodar a ràdh gun tig comharraidhean nearbhasach nas braise an luib cion-magnesium, an coimeas ris na comharraidhean a thig an cois fiabhras-bainne. Mar eisimpleir, le dìth magnesium chithear am beathach a' dol mu seach, thig crith mòr oirre agus an uair sin thig droch fhiotaichean. 'S e grass staggers a chanar ri seo ann an Galltachd na h-Alba, a chionn 's gu bheil e tric a' bualadh air caoraich nuair a tha iad gan ionaltradh air feur ùr às dèidh àm breith. 'S e caoraich nas sine air a bheil e a' bualadh, coltach ri fiabhras-bainne.
Cha robh e a-riamh cumanta, gus bho chionn ghoirid, a bhith a' cumail chaorach air pàircean feurach as t-earrach (bha iad a-mach air a' mhonadh). Cha do dh'fhiosraich na Gàidheil hypomagnesaemia, mar siud chan eil facail Ghàidhlig aca air a shon.


duilleag aghaidh
gu bàrr na duilleige


duilleag aghaidh

Faclair
An galar hydatid

!Zoonosis!

('S e sin, galar a tha comasach air sgapadh am measg cinne-daonna bho bheathaichean)

Tha an galar oillteil a tha seo caran coltach ris an Tuaicheall. Ach an rud nas miosa
buileach ma dheidhinn, 's e gu bheil e a' bualadh air cinne-daonna cho math ri air caoraich.

A-rithist, tha an galar an urra ri coin - coin-chaorach gu seachd àraid - agus gnè shònraichte de bhiast nan con - Echinococcus granulosus - a tha a' tighinn beò ann am mionach chon. Tha iad gu math beag an coimeas ri seòrsaichean eile de bhiast nan con, mar a chithear:

biast
Biast nan con dhen gnè Echinococcus granulosus
(That an slat-tòmais aig bàrr an deilbh air a roinn ann am millimetres)
Thig uighean na bèiste seo a-mach sa bhuachar nam milleanan, agus thèid iad air an fheurach far an tèid an ithe le caoraich 's iad ag ionaltradh. Guiridh ìrean meadhanach - no larbhaidh - na bèiste am broinn nan caorach, agus sgaoilidh iad a-mach gus an ruig iad buill-chuirp a tha freagarrach - an grùthan gu h-àraidh, agus an sgamhan. Air dhaibh an grùthan a ruigheachd, thèid iad nan cysts (faic dealbh os ìosal). Tha na 'Hydatid' cysts a tha seo a' fàs nas motha mean air mhean, fad beatha a' bheathaich - ach chan eil iad a' dèanamh cròn sa chumantas. Aig a' cheann thall, tuitidh am beathach marbh airson adhbhar eile, agus mura thèid an closach a thiodhlacadh gu curamach thèid a h-ithe le coin cuide ris na cysts. Thèid na h-ìrean meadhanach seo nan inbhich ann am mionach a' choin, agus tòisichidh an cearcall a-rithist. Thoiribh fa-near nach eil inbhich de bhiast nan con a' dèanamh milleadh air a' chù fhèin idir.

cysts
Am milleadh a tha hydatidosis a' dèanamh air grùthan chaorach.

Chan eil am milleadh seo a' bualadh gu trom air caoraich, air sgàth 's nach eil iad beò fada gu leòr - cha ruig na cysts meadachd a tha cunnartach.

Buaidh air cinne-daonna ...

'S e sgeul eadar-dhealaichte ann an cinne-daonna, aig a bheil beatha gu math fada. Ma ghabhas neach a-steach na h-uighean le tubaist (faic os ìosal), cinnichidh iad na bhroinn/na broinn agus ruigidh na h-ìrean meadhanach meadachd a tha gu h-annasach mòr - dh'fhaodadh sin a bhith sa ghrùthan, san sgamhan, no uaireannan ball-cuirp eile. Chan eil leigheas ann air a shon ach obair-lannsa mhòr mhòr - uaireanan tha seo a dhìth uair 's a-rithist air sgàth 's gu bheil e duilich am milleadh gu lèir a thoirt air falbh - fàsaidh e a-rithist bhon fhuigheall.

human
An galar hydatid ann an cinne-daonna
Lannsairean 's iad ri toirt Hydatid cysts
air falbh bho ghrùthan neach.
Ciamar a tha e a' faighinn a-steach do dh'aorabh cinne-daonna?

Bidh cuid de na h-uighean aig E. granulosus a' fuireach air tòn a' choin an àite a bhith a' tighinn a-mach sa bhuachar, agus sgaoilidh iad ann am bian a' choin. Ma tha neach sam bith an uair sin a' làimhseachadh cù, tha na h-uighean sin a' leantail ri làmhan an neach (thoiribh fa-near gu bheil iad fada ro bheag airson am faicinn). Ma tha làmhan an neach an uair sin a' beantainn ri bheul/beul, tha e/i buailteach na h-uighean a shlugadh.

Tha e cho cudromach 's a ghabhas gun glan a h-uile duine a làmhan às dèidh dha/dhi a bhith a' làimhseachadh cù.

Rud eile - tha e cudromach gum faigh a h-uile cù-chaorach dòs a bhios a' cur às do bhiast nan con, co-dhiù a h-uile 6-8 seachdainean.

Feumar a h-uile oidhirp a dhèanamh gus coin a chumail air falbh bho chlosaich chaorach, agus an closach a thiodhlacadh cho luath 's a ghabhas.


duilleag aghaidh

Faclair
Teasach an ùtha

teasach
ùth mairt
Ma nithear gliog air an dealbh beag a tha seo, chithear gu bheil na ceathramhan-deiridh dhen ùth seo air dath nas dubh-dheirge nan còrr, gu bheil iad air at, agus gu bheil silteach fhuilteach air sileadh a-mach bho na sinean gu na casan-deiridh. Seo teasach an ùtha. 'S e an ruadh facal eile air ('ruaidh' ann an cuid a dh'àiteachan). Agus cluinnear an abairt "ùth cloiche" cuideachd a thaobh chaorach. Canaidh iad sin aig toiseach teasach an ùtha, nuair a tha an ùth air at, teth agus cruaidh.

Tha diofar sheòrsaichean ann de theasach an ùtha. 'S iad an dà sheòrsa as truime teasach an t-samhraidh agus loit nathairidh. Dh'fhaodadh iadsan beathach a marbh. Tha an dà chuid aca gu math dian ('s e 'dian' a chanas iad nuair a thig tinneas trom air beathach no duine gu math aithghearr, an coimeas ri 'leantainneach' a tha a' ciallachadh 'thig e gu slaodach agus togaidh e suas gu slaodach').

Teasach an t-samhraidh - thig seo gu grad. Tha e a' bualadh air crodh as t-samhradh, nuair a tha cuileagan timcheall ('s e cuileagan a tha ga sgaoileadh).

Loit nathairidh - air a' Ghàidhealtachd, bha seo a-riamh air a chur sìos gur e lot nathair a bu choireach. 'S e caoraich air a bheil an seòrsa seo a' bualadh, as t-samhradh a-rithist. An-diugh, tha fios againn gur e grìd dhen ghnè Staphylococcus a tha ga adhbharachadh.

uth
teasach an ùtha - caora
Seo cùis ann an caora a tha gu math dian is trom. Seall dè cho mòr agus a tha an ùth air at, agus ciamar a tha an deargad a' sgaoileadh air taobh foidhpe na caoraich. Cha do bhrist an iongar a-mach tron chraiceann fhathast (mar a bhios a' tachairt gu h-àbhaisteach ann an caoraich). Marbhaidh an galar seo a' chaora.
Leigheas air a shon ...

Feumar drogaichean antibiotic làidir a chleachdadh, an dà chuid a-steach dhan ùth agus a-steach dhan fhuil aca.
Bha eagal mòr mòr air na seann Gàidheil ro theasach an ùtha, air sgàth 's gun robh iad cho mòr an urra ri bainne agus bliochd airson tighinn beò. Mar siud, bha iomadh eòlas aca airson gach galar (agus an droch shùil) a chumail air falbh -

Eòlas na Ruaidh

A ruadh eugail, aogail, atail
Fàg ùth na bà caisne
Fàg ùth na bà cait-cinn
Fàg, fàg a' phait sin,
Agus tàrr pait eile ort.

A ruadh rag, rudaidh,
Dur an ùth a' mhairt,
Fàg an t-at 's an t-ùtha
Teich gu grunn na cloiche.

Cuirim ruadh ri clach,
Cuirim clach ri làr,
Cuirim bainne an ùth,
Cuirim sùgh an àr'.

- Carmina Gadelica 124
Eachdraidh[deasaich | deasaich an tùs]
Aig aon àm, bha daoine ga cluich air feadh na dùthcha, m.e. Bearaig a tuath, Gallaibh is Glaschu, ach latha an-diugh, tha e làidir ann an Srath Spè, an t-Eilean Sgitheanach, agus an Gearasdan agus àiteachan eile air feadh na Gaidhealtachd le grunn sgiobaidhean. Anns na bailtean mòra, thòisich oileanaich is maoir-shìthe Ghaidhealach clubaichean cuideachd.

B' àbhaist dha iomain a bhith air a cluich tron gheamhradh , leis a' bhliadhna a' tòiseachadh anns an Lùnasdal is a' dol gu Cèitean (Mar ball-coise). Gu mì-fhortanach, chan eil an t-sìde air a' Ghaidhealtachd uamhasach coibhneil aig an am seo, 's mar sin uaireannan shìneadh a' bhliadhna gu Iuchar, uaireannan a' crìochnachadh cha mhòr cola deug mus do thoisich an ath bhliadhna. Ann an 2003, cho-dhùin na clubaichean airson sgeama gearr-ùine de dh'iomain san t-samhradh a chur air bhog. Bha seo air leth soirbheachail le barrachd gheamannan gan cluich air an dearbh latha (Ged bha trioblaidean le cus geamaichean riochdachaidh gun fheum ag adhbhrachadh cus cinn-seachdain ban). Anns an t-Samhain 2005, le mòran moladh bho Chomunn na Camanachd, chaidh iomain samhraidheil a' dearbhadh gu tur le taghadh cha mhòr aon-ghuthach. ged bha sgiobaidhean mòra mar Baile Ùr an t-Slèibh, Ceann a' Ghiuthsaich, agus Kyles Athletic a' cur na h-aghaidh gus a' mhionaid mu dheireadh.


Riaghailtean[deasaich | deasaich an tùs]
'S e geama simplidh th 'ann an iomain, ann an geama nam fear tha da cluicheadairean dheug air gach sgioba agus feumaidh iad am ball a chur eadar da phost airson tadhal fhaighinn. Tha iad a' cleachdadh caman a tha dèante le fiodh agus ball a tha dèante le leadar.

Structar[deasaich | deasaich an tùs]
'S e Comunn na Camanachd a th' anns a' bhuidheann stiùiridh aig camanachd agus tha dleastanas aca urra ri riaghailtean a' gheama. Tha bòrd-stiùiridh aca.

Iomain thall thairis[deasaich | deasaich an tùs]
Ged thug na Gaidheil camain leotha air feadh an t-saoghail nuair a dh'imrich iad a Alba as deidh Cul Lodair agus nam Fuadaichean is gun deach iomadach gheamannan a chluich ann an àiteachan cho sgapte ri Patagonia gu Astràilia, chaidh an cleachdadh seo a bith as deidh greis. (Chaidh rannsachadh mìorbhaileach a dhèanamh air seo le Ùisdean D. MacIllFhinnein mar phàirt den tràchdas acadaimigeach aige). A dh'aindeoin seo, chaidh an geama ath-bheothachadh ann an Aimearaga a Tuath anmoch sna 1990an le Camanachd California a Tuath, a chaidh a thòiseachadh le daoine aig an robh uidh anns a' gheama agus ann an cultar na h-Alba.) a-nis, tha barrachd sgiobaidhean air èirigh air taobh an iar Ameireaga agus ann an Texas. Thàinig California a Tuath gu Alba anns an t-Samhradh 2005.

Ceangal a-muigh[deasaich | deasaich an tùs]
Làrach-lìn Chomunn na Camanachd
BBc: Naidheachdan: Mar a chaidh “Geama camanachd ann an àrainneachd Gàidhealaich” a lorg, 2015-01-14

Is e gniomh a tha ann an fhoghlam. An gniomh a tha ann an ionnsachadh le amas a thogail comas-inntinn. Air feadh an t-Saoghal is ann air parantan a tha am priomh dleasdanas a thoirt foghlam ris an cuid cloinn. Ann an iomadh cultur, cuirear clann ri sgoiltean airson foghlum fhormail ann an leughadh, sgriobhadh agus aireamhachd.

Ann an tirean bochda 's an treas domhain chan fhaigh h-uile paisde cothrom air a' bhun-fhoghlam a tha ann leughadh, sgriobhadh agus aireamhachd ach ann an tirean beartaich cuirear dleasdanas laghail air parantaibh a chuir an clann aca dhan sgoile. Ann an Alba (mar eisimplir de duthach a bhuineas don chiad domhain), is fheadar do clann eadar 5 agus 16 bliadhnaichean a dh'aois a bhi ann an fhoghlam lan t-side. Is ann leis an stait fhein a tha an cuid bu mhor ri na sgoiltean an Alba, tha iad maoinichte a-mach a cisean na duthcha agus chanar "sgoiltean pobalach" riu.

Tha da rang de sgoil anns an t-siostam Albannach an drasda, bun-sgoiltean a bhitheas ag foghlam clann air fad na 7 bliadhnaichean eadar 5 agus 12 bliadhna dh'aois agus Ard Sgoiltean a bhitheas ri foghlam clann eadar 12 agus 18 bliadhna dh'aois, ged a tha e ceadaichte do oigridh a chuir cul ri foghlum na sgoile aig 16. Leanaidh clann air feadh Alba siollabus coitcheann 5-14, bho coig bliadhna dh'aois gu ceithir deug, cuairt-fhoghlaim a leanas a-steachd dhan ard sgoil. Aig toiseach an treas bliadhna ard-sgoile feumaidh do na sgoilearan roghainn 8 cuspairean fa-leth, a bhitheas iadsan a' leantainn chun ire coitcheann. Feumaidh an roghainn pearsanta gabhaila-steachd Matamataig, Beurla, aon saidheans, aon cursa teicniuil agus canan eile. Suidhidh na sgoilearan deuchainn airson barantas naiseanta aig an ire coitcheann aig deireadh an 4mh bliadhna (aois 16). As deidh deuchainn an ire coitcheann, roghnaichear suas ri 5 cuspair airson cursa chun Ard Ire. Is e deuchainn matriculation airson inntrigeadh do cursaichean oil-thigh a tha 's an Ard ire. Suidhear an Ard-ire aig 17 bliadhna dh'aois agus b'e seo an aois aig am biodh oileanaich Albannach gu traideasanta ag inntrigeadh oilthigh. Anns an latha an diugh, is abhaist do sgoilearan a' fanntainn 's an Ard sgoil bliadhna eile, a ghabhail tuilleadh cursaichean Ard-ire neo lionadh a-mach an cuid fhoghlam le cuspairean nach do rinn iad aig ire coitcheann 's a' chiad dol a-mach, neo a' leanntainn cursa nas adhartach ris an chanar "Sar-ard ire". Tha teagamhan mu deidhinn luach an cursa seo mu dheireadh o chionns gu bheil a h-inbhe gu ire mhor comh-sguabachd leis a' chiad bliadhna de sgrudadh oilthigh.


leigiessen[deasaich | deasaich an tùs]

Bleigiessen - uidheam
(seo a' Ghearmailtis air 'leaghadh luaithe')

Cruinnichidh an teaghlach no buidheann charaidean timcheall air a’ bhòrd, is seo nas fheàrr ri solas coinnle, agus fear mu seach cumaidh iad pìosan beaga de luaithe ann an seann spàin os cionn lasair coinnle fad mionaid no dhà. Bidh an luaithe a’ leaghadh gu math luath, leis gu bheil e cho bog , agus às dèidh sin thèid a leagail a-steach ann an uisge fuar, far am fàs e cruaidh a-rithist, ach ann an cruthan neònach. An crochadh air dè na cruthan a th’ ann, chì thu am bi deagh no droch fhortan agad sa bhliadhna sa tighinn. Seo cuid dhiubh:

ball – bi deagh fhortan a’ roiligeadh do d’ ionnsaigh.

acair – gheibh thu cuideachadh nuair a bhios thu nad èiginn

flùr – caraidean ùra

cearcall / fàinne - banais – ach ma bhios e briste, tha sin a’ ciallachadh dealachadh

àradh – àrdachadh inbhe no tuarasdail aig an obair

clag – deagh naidheachd

siosar – tha co-dhùnadh air thoiseach ort

long, bàta – bi thu a’ dol air cuairt no air turas-mara

damhan-allaidh – tha d’ fhortan a’ crochadh air snàthainn sìoda

nathair – tha farmad aig cuideigin riut – bi faiceallach!

An latha an-diugh gheibh thu ‘kits’ le pìosan luaithe ann an cruthan eadar-dhealaichte (gus an tòisich thu leis an t-seòrsa fhortanach, co-dhiù), spàin chruinn agus mìneachaidhean ‘oifigeil’, ann an gach bùth fad na Dùbhlachd. Air sgàth ’s nach eil luaithe glè fhallain, gu sònraichte do chloinn, no math don àrainneachd, thèid cèir a chleachdadh uaireannan an àite.

Feuerzangenbowle[deasaich | deasaich an tùs]

Feuerzangenbowle
(Seo a' Ghearmailtis air seòrsa punch flambé le ruma, siùcar agus fìon dearg)

Seo rud a ghabhas àite am broinn an teaghlaich no buidheann charaidean ri solas coinnle cuideachd, ged nach eil an cleachdadh sin dìreach freagarrach do chloinn. Tha feum agad ri pana fìona dheirg air rechaud no stòbha, airson fìon teth ullachadh le spìosraidhean, orainsearan is liomaidean, agus seòrsa clobha os a chionn le còn siùcair cruaidh. A-nis dòirt rùm air an t-siùcar le ladar, agus nuair a tha e gu math fliuch, cuir na theine e. Cùm ris an dòirteadh gus an leagh an siùcar. A-nis faodaidh tu am punch teth òl, mu dheireadh thall!

Tha nobhail Ghearmailteach 1933 le Heinrich Spoerl ann air a bheil 'Die Feuerzangenbowle'[1], agus seann fhilm ainmeil dhith cuideachd. [2]

Dinner for One[deasaich | deasaich an tùs]
(Seo seann chomadaidh-telebhisein Beurla)

Iongantach mar a tha e, sin am prògram as fheàrr leis na Gearmailtich gach Oidhche Challainn. Chan eil e ach 10 mionaidean de dh’fhad agus ged a tha cothrom air fo-thiotalan ann, ’s urrainn do Ghearmailteach sam bith gach facal sa Beurla a ghabhail còmhla ris na pearsantan.

Chaidh am film a dhèanamh ann an Hamburg ann an 1963, le Freddie Frinton mar sheann bhutler, James, agus May Warden mar Miss Sophie, bean uasal aosda, a tha 90 an diugh. The am bòrd air ullachadh airson ceathrar aoighean (neo-fhaicsinneach), gu follaiseach seann shuirghichean aice, agus tha e aig James ri gach pàirt a chluiche agus ri òl air an son, fear mu seach, fad an fheasgair – sherry, champagne, fìon, port, an còmhnaidh leis na faclan ainmeil : ‘Same procedure as last year, Miss Sophie?’ - ‘Same procedure as every year, James!’.

Tha fiù ‘s Gearmailtich gun Bheurla sam bith eile eòlach air na seantansan seo, agus is mòr an t-iongnadh orra nuair nach bi sgot aig daoine à Breatainn dè mu dhèidhinn a bhios iad a bruidhinn.

Tha am film air YouTube: [3]

Feuerwerke[deasaich | deasaich an tùs]

Oidhche Challainn ann an Frankfurt
(Seo a' Ghearmailtis air 'teintean-ealain')

Aig meadhan-oidhche bidh Sekt ann, seòrsa champagne Gearmailtich, bidh na clagan-eaglaise a’ seirm, agus bidh teintean-ealain nas lugha anns a’ ghàrradh agad fhèin no feadhainn nas motha anns a’ bhaile – m.e. ann an Cologne agus ann am Bonn air bruachan na h-aibhne Rhine, agus bidh na mìltean de dhaoine ann airson fàilte a chur air a’ Bhliadhna Ùr.

Medellín (Spàinntis: IPA:[með'eˈʝin] neo [með'eˈʎin]), gu h-oifigeil Municipio de Medellín (Spàinntis) neo Baile Medellín. 'S e an dàrna baile as motha ann an Coloimbia a th' ann. Tha e suidhichte ann an Antioquia anns A' Ghleann Aburrá, fear dhe na gleanntan as fhaide air thuath na h-Andes ann an Aimearaga a Deas,[1] 414km air falbh bho Bhogotá.[2] Tha sluagh dhe 2.4 muillean aige.[3][4] 'S e an dàrna tuineachadh as motha ann an Coloimbia a rèir an t-sluaigh a th' ann, le a barrachd air 3.2 millean duine, san àite 95 eadar na bailtean as motha na cruinne, ma thoirear a-staigh an sgìre mu a thimcheall, Ceàrn Cathaireil a' Mhedellín (Area Metropolitana de Medellín).

Chaidh Medellín a stèidheachadh ann an 1616 leis an Spàinnteach Francisco Herrera Y Campuzano mar El Poblado de San Lorenzo (Tuinneachadh Naoimh Lawrence) anns an sgìre ris an canar El Poblado gus an-diugh. Ann an 1675 stèidhich A' Bhanrìgh Companach Mariana na h-Ostaire am Villa de Nuestra Señora de la Candelaria ("Baile Naoimh Mhàiri à Chandelaria").

Ann an 1826 chaidh am baile ainmeachadh mar phrìomh-bhaile na Roinne Antioquia le ùghdarrasan co-àiteachail na Spàinne. Ann an 1803 chaidh an Oilthigh Antioquia a stèidheachdh agus 's e aon dhe na h-oilthighean as buaidheach ann an Coloimbia a th' ann. An dèidh do Choloimbia an neo-eisimeileachd bhon Spàinnt a bhuanachadh, bha Medellín na phrìomh-bhaile na Stàit Feadaral Antioquia gus 1888, le èigheachd Bun-Reachd na Coloimbia ann an 1886. 'S e làrach malairteach fiùghantach bh' ann am Medellìn rè na 19mh linne, tro as-mhalairt an òir aig an toiseach, agus an uair sin tro chinneasachadh agus as-mhalairt a' chofaidh. An dèidh Cogadh na Mìle Làithean (1899 — 1902), 's e Medellín a' chiad bhaile ann an Coloimbia a ghabh pàirt anns an Tionndadh Gnìomhachais le stèidheachadh companaidhean a' chlòtha, agus pròiseactan còmhdhail mar an trèana, a mhisnich as-mhalairt, agus stèidheachadh iomadh oithighean agus sgoiltean dreuchdail, is iad a chruthaich Clas Buirdeasach Beag.

Anns a' ceathramh mu dheireadh na 20mh linne, bha prìomh àros Pablo Escobar maslach ann am Medellín, ceannard buidheann mhòr eucoirich, a bha an seachdamh duine a bu bheairte san t-saoghal tro mhalairt dhrogaichean, a-rèir aithisg bho Iris Forbes ann an 1989.[5] 'S e "Cairteil a' Mhedellín" an t-ainm a chuir na meadhannan anns na Stàitean Aonaichte oirre, a chionn 's gun do stèidhich esan agus a chuid chompanaich an gnothach ann am Medellín.[6] Stiùireadh Escobar cogadh ceannaircich an aghaidh Riaghaltais Choloimbia rè na 80an agus na 90an, ann an cuid gus nach fheuch na h-ùgharrasan ri a thoirt air falbh gu na Stàitean Aonaichte e. Chaidh e a mharbhadh le feachdan Phoilis Choloimbia 2 an Dùbhlachd, 1993.

Fhuair am baile a chuid fhiùghantais gnìomhachasail air ais aig toiseach na 21mh linne, le togail siostaim treànaichean ris an canar Metro de Medellín, agus le polasaidhean leasachaidh na bu shaoire, adhartasan anns an tèarainnteachd agus anns an fhoghlam, agus tro bhrosnachadh a' bhaile aig ìre eadar-nàiseanta mar cheann-uidhe turasachd.

Bheir Ceàrn Cathaireil a' Mhedellín gu buil 67% an Làn Thoradh Dùthchail aig Antioquia agus 11% eaconomaidh Choloimbia.[7] 'S e roinn chudromach a th' ann am Medellín a thaobh oilthighean, sgoiltean treànaidh, malairte, gnìomhachais, saidheans, seirbheisean na slàinte, àiteachas-flùraichean, fèisean, taighean-seinnse agus clubaichean.

Susbaint  [falaich]
1 Facal-Fhreumhachd an ainm Medellín
2 Eachdraidh
2.1 Tùsanaich Aimearaganach
2.2 Taisgealadh Spàinntich a' ghlinne
2.3 Am baile a' fàs
2.4 Rè linntean fo bhuaidh nan Spàinnteach
2.5 Tionndadh Gnìomhachais
2.5.1 Malairt ann am Medellín
2.6 Ealainn agus litreachas rè a' chiad phàirt na 20mh linn
2.7 Plana Mòr Medellín
2.8 Beò Cultarail fad na deicheadan a dh'fhalbh
2.9 Rannsachadh
2.10 An latha an-diugh
3 Cruinne-Eòlas agus Clìomaid
4 Sgìrean Riaghlach
4.1 Roinnean
5 An lagh agus an riaghaltas
5.1 Eucoir
6 Eaconamaidh
7 Leasachadh Cathaireil
8 Foghlam
9 Còmhdhail
9.1 Còmhdhail Adhair
9.2 Còmhdhail Fhearrainn
10 Sluagh a' Bhaile
10.1 Breithean agus Bàsan
10.2 Buidhne Chinnidheach
11 Cultar
12 Fèisean
12.1 Spòrs
12.2 Far-ainmean a' bhaile
13 Bailtean Co-cheangailte
14 Gallaraidh
15 Iomraidhean
16 Ceanglaichean a-mach
Facal-Fhreumhachd an ainm Medellín[deasaich | deasaich an tùs]

Mariana na h-Ostaire.
Bha còig ainm air a' bhaile Spàinnteach tùsail ron fhear air a bheil e an-diugh: Aburrá de los Yamesíes, San Lorenzo de Aburrá, San Lorenzo de Aná, Valle de San Bartolomé, agus Villa de la Candelaria de Medellín.

Fhuair am baile an t-ainm aige bhon a' bhaile Medellín, faisg air Badajoz ann an Extremadura anns An Spàinnt. Chaidh am Medellín Spàinnteach a stèidheachadh ann an 75 RO le Quintus Caecilius Metellus Pius.[8]. 'S ann an Roinn Badajoz a bha cuid dhe na Ceannsaichean, neo Conquistadores ann an Spàinntis, Gaspar de Rodas, prìomh Riaghladair na h-Antioquia, nam measg.

Dh'iarr An t-Iarla Pedro Portocarrero y Luna, Cathraiche Comhairle Innseachan an Iar (Consejo de Indias), do Chrùn na Spàinne gun cuireadh ainm a' bhaile aige fhèin, Medellín ann an Extremadura, air a' bhaile ùr ann an Aimearaga. Chaidh an t-iarrtas aige a ghabhail ris 22mh an t-Samhain, 1674, nuair a ghlaodh An Tàinistear Mariana na h-Ostaire gur e Villa de Nuestra Señora de Medellín an t-ainm a bha air a' bhaile. Rinn An Riaghladair, Miguel Aguinaga y Mendiogoitia, an èigheachd oifigeil 2 an t-Samhainn, 1675. Bhuilich Mariana gearradha-arm air a' bhaile 24mh An t-Iùchar 1676.[8]

Eachdraidh[deasaich | deasaich an tùs]
Tùsanaich Aimearaganach[deasaich | deasaich an tùs]
Seallaidh an fhianais-àrsaidheachd, a fhuaireadh le sealgairean agus luchd-cruinneachaidh, gun robh daoine a' fuireach anns A'Ghleann Aburrá o chionn 10,500 bliadhna. Lorg Ceannsaichean Spàinnteach a' ghlinne iomadh bhuidhne, mar na tuatha Aburrá, Yamesí, Pequé, Ebejico, Norisco, agus Maní is iad air a bhith nan tàmh anns a' ghlinne bho mu dheidhinn a' chòigeamh linne. Thug na h-Aburrá an t-ainm orra air a' ghleann. 'S e tuathanaich a bh' annta is chinneadh iad cruithneachd Innseanach, pònair agus cotan, dh'fhigheadh agus mhaiseachadh iad clò, reiceadh iad salann, agus b' e òr-cheàrdaichean a bh' annta. Chaill iad an cuid fearrainn fo Riaghailt nan Spànnteach, agus bha iad fo smachd siostam riaghaltais fhiùdalaich. Chaidh iomadh dhuibh a thoirt dha na mèinnean. Chaidh iad uile a mhilleadh anns a' ghleann sin co-dhiù, le tinneasan às an Roinn Eòrpa, a bharrachd air an obair chruaidh agus an droch làimhseachaidh a fhuair iad. Tha daoine le buntaineas do thuatha a' Ghlinne Aburrá ann fhathast is iad a' fuireach ann an sgìrean eile ann an Stàit na h-Antioquia, mar eisimpleir ann an Urabá agus anns an sgìre ann an àirde a deas agus iar.

Taisgealadh Spàinntich a' ghlinne[deasaich | deasaich an tùs]

Marasgal Jorge Robledo.
Anns an Lùnasdal 1541, bha Marsgall Jorge Robledo anns an àite ris an canar Heliconia an latha an-diugh agus chunnaic e rud fad às is esan a' creidsinn e gur e gleann a bh' ann. Chuir e Jerónimo Luis Tejelo am fearrann a rannsachadh, agus ràinig Tejelo an fhaiche far a bheil Medellín an latha an-diugh tron oidhche 23 an Lùnasadal. Thug na Spàinntich Gleann Naoimh Bartholome air, ach chaidh sin atharrachadh ann an ùine ghearr gu Aburrá, an t-ainm tùsail aige, a tha a' ciallachadh "Dealbhadairean," air sgàth gu rinneadh na Tùsanaich dealbhan air a' chlò.[9] Cha robh an gleann cho tarraingeach dha na ceannsaichean aig an àm sin, leis cho gann 's a bha e a thaobh bheairteis agus leis cho nàimhdeil a bha daoine an àite.

Ann an 1574 dh'iarr Gaspar de Rodas bho Chabildo de Antioquia (Comhairle na h-Antioquia), ceithear mìle ceàrnagach de fhearrann fhaighinn airson treudan agus tuathanas a stèidheachadh anns a' ghleann. Thug a' Chomhairle trì mìle ceàrnagach dhe fhearrann dhasan.[9]

Thàinig An Reachdadair Co-Àiteachail Francisco de Herrera y Campuzano le 80 Tùsanaich Aimearaganach ann an 1616, ga ainmeachadh "Poblado de San Lorenzo," far a bheil "Ceàrnag El Poblado" an latha an-diugh. Ann an 1646 dh'òrdaich lagha co-àiteachail gun sgarradh na Tùsanaich Aimearaganach bho na mestizos agus na mulattos, is le sin thòisich riaghladh co-àiteachail air baile ùr a thogail ann an Aná, far a bheil A' Cheàrnag Bherrio an latha an-diugh, agus far an deach eaglais Nuestra Señora de la Candelaria de Aná ("Naomh Màiri à Candelaria ann an Aná") a thogail. Trì bliadhna an dèidh sin, thòisich na Spàinntich Iglesia La Candelaria de Medellín (Eaglais Chandelaria ann am Medellìn) a thogail, a chaidh a thogail a-rithist aig deireadh na 18mh linne.[9]

Am baile a' fàs[deasaich | deasaich an tùs]

Eaglais Màiri a' Chandelaria anns a' Chèarnaig Berrio.
Thòisich an sluagh air fàs lìonmhor an dèidh 1574, agus bha Gaspar de Rodas na thàmh anns a' ghleann. A-rèir cunntasan na h-Eaglaise San Lorenzo, bha sia pòsaidhean ann eadar 1646 agus 1650, agus 41 eadar 1671 agus 1675.[9] Bha mèinnean òir air an leasachadh ann an iar-thuath Antioquia, agus bha feum orra air biadh fhaighinn bhon dùthaich ri a thaobh. 'S e àite gu math roi-innleachdail eadar mèinnean òir agus a' chiad phrìomh-bhaile roinneil, Santa Fe de Antioquia a bh'ann an Gleann Aburrá.[9]

Thòisich a' phrìomh-bhaile roinneil, Santa Fe, a chuid shuimealachd a chall agus dh'fhàs e bochd mean air mhean, leis gun tigeadh daoine cudromach a' mhalairte chun a' ghlinne Aburrá, far an do thòisich teaghlaichean beairt fearainn a cheannachd. Ann an ùine ghoirid, dh'iarr a' chiad chuid dhe tìrichean gun cruthachadh comhairle anns a' ghleann, agus le sin fhuair iad riaghaltas fa-leth bho Shanta Fe.[9] Rinn an riaghaltas ann an Santa Fe sabaid an aghaidh sin, ach 22 An t-Samhainn 1674 chuir Mariana na h-Ostaire a h-ainm dhan reachd a chruthaich a' Chomhairle. Chaidh an reachd rìoghail a ghairm 2 An t-Samhain 1675 leis an Riaghladair Miguel de Aguinaga. Fhuair am baile ùr an t-ainm Villa de Nuestra Señora de la Candelaria.[9]

Rè linntean fo bhuaidh nan Spàinnteach[deasaich | deasaich an tùs]

Mapa Medellín mar a bha e ann an 1791.
Bha na daoine air an sgapadh air feadh a' ghlinne ro stèidheachadh a' bhaile, agus cha robh ach corra theaghlaich gan cruinneachadh aig beul na h-Aibhne Aná (An Abhainn Santa Elena) an-diugh agus na h-Aibhne Medellín; bha feadhainn eile a' fuireach ann an El Poblado San Lorenzo. An dèidh na reachd rìoghail, thagh na luchd-inmrich làrach air an Abhainn Aná mar chridhe a' bhaile ri teachdail, le eaglais Candelaria ann am meadhan.

'S e gnothaichean tiughadh gu math sìmplidh a bh' anns na prìomh thoglaichean. Cha robh ach dà ùrlair fiu's aig taighean na daoine as cudromaiche, agus cha robh an eaglais agus Talla a' Bhaile cho drùidhteach. Cha robh an eaglais air a leasachadh ach anns an 18mh linn. Cha robh ach ùrlar air Talla a' Bhaile, a bha stèidhichte ri taobh an iar na ceàrnaig. Bha mullach tiughadh air gu ruige 1742, nuair a chuireadh sglèitean air. Ann an 1682, thòisich luchd-malairte agus còigrich Iglesia de la Veracruz (Eaglais na Croise Fìor) a thogail, coisrigte mar eaglais le Easbaig na Popayán ann an 1712.[9]


Eaglais na Croise Fìor
Thug prìomh chùnntas-sluaigh na linntean co-àiteachail àite ann an 1675: bha 3,000 duine agus 280 teaghlach ann. Cha do rinn iad cùnntas-sluaigh eile gus an do dh'òrdaich "El Visitador Colonial" (An Reachdadair Co-Àiteachail) Juan Antonio Mon y Velarde e uaireigin eadar 1786 agus 1787: bha 14,507 duine agus 241 teaghlach ann. Ann an 1808, dà bhliadhna mus do bhuannaich Coloimbia a cuid neo-eisimeileachd, bha 15,347 duine agus 360 teaghlach ann.[9]

Chaidh Colaiste Rìoghail nan Franciscanach a stèidheachadh 180 ann am Plaza Central (Cèarnag Bherrío an latha an-diugh) agus bha roinnean Gràmair, Feallsanachd agus Diadhachd aige.[10] Ann an ùine ghearr, chaidh an Colaiste a ghluasad gu togalach ùr anns a' Cheàrnag Bheag San Ignacio. Ann an 1821 fhuair e an t-ainm ùr Colaiste na h-Antioquia, agus mu dheireadh thall Oilthigh Antioquia ann an 1901. Bha a' chiad sgoil trèanaidh dreuchdail, a' chiad stèisean radio cultarail ann an Aimearaga-Laideannach, agus a' chiad gharradh luibheachaig an oilthigh. Tha e clùiteach an-diugh airson leasachaidhean anns an leigheasachd, ath-chur buill-bodhaig nam measg.

Tionndadh Gnìomhachais[deasaich | deasaich an tùs]

Toglach Stèisean Mheadhanach an Trèana air a dh'ath-leasachadh.
Dh'fhàs am baile uabhasach cudromach aig ìre nàiseanta rè na 19mh linn a chionn 's gun dèanadh òr agus coifidh, a bharrachd air gun do thogadh an rathad iarainn roinneil (Ferrocarril de Antioquia), air a rachadh à cleachdadh a-nis.

Dh'àrdaich sluagh a' Mhedellín sia turas anns a' chiad leth na 20mh linn, bho sluagh de 59,815 ann an 1905 gu 358,189 ann an 1951. Chuir Cogadh na Mìle Làithean (1899-1902) stad air leasachadh gnìomhachasail a' bhaile, ged nach tug an cogadh sìobhalta buaidh gu dìreach air an roinn. Rinn Ceann-suidhe Rafael Reyes ath-chruthachaidhean an dèidh a' chogaidh, agus lean leasachadh gnìomhachasail a' bhaile [9] le stèidheachadh Comann Luchd-Malairte ann am Medellín. Chruthaich a' bhuidheann sin pròiseact còmhdhail roinneil a cheangail Medellín do roinnean eile ann an Coloimbia agus thall thairis.

A dh'aindeoin gu robh gnìomhachas an òir uabhasach cudromach aig toiseach toiseachaidh leasachaidh Medellín, 's e cofaidh a thug fàs air a' bhaile anns an 20mh linn. Dh'fhàs am malairt gu ìre eadar-nàiseanta leis gum fàsadh cofaidh a' phrìomh stuth as-mhalairt na dùthcha. A bharrachd air sin, chruthaich fiùghantas gnìomhachasail malairteach a' Mhedellín clas dhe luchd-malairte agus luchd-dèanadaise is stèidhich iad prìomh ghnìomhachasan aig ìre nàiseanta ann an Coloimbia.[9] Rè na 1930an, leasachadh gnìomhachas a' chlòtha le teaghlaichean a rinn am fortain ann am mèinnean an òir aig àm a' cho-àiteachais. Chaidh gnothaichean na Glainne, na Dighe, agus a' Bhìdhe a stèidheachadh rè nan 1930an, agus chuidich sin Medellín an roinn gnìomhachasail a dhèanamh an tè a bu chudromaiche ann an Coloimbia. Tha feadhainn dhe na companaidhean sin a' dol fhathast, seadh le an ainmean tùsail aca, seadh le ainmean ùra.


Chaidh an Tùr Coltejer, an togalach as àirde ann am Medellín, a thogail eadar 1968 agus 1972, samhla eadar-nàiseanta a' bhaile.
Malairt ann am Medellín[deasaich | deasaich an tùs]
'S e tè dhe na companaidhean fighe as cudromaiche ann an Coloimbia a th' ann Coltejer. Chaidh a stèidheachadh ann am Medellín le Alejandro Echavarría 22 An Dàmhair 1907.[11]

Bheireadh nochdadh a' ghuail ann an Amagá, a tha suidhichte corra mhìle mu dheas a' Ghlinne Aburrá, agus togail ionadan dealain-uisge cumhachd dha na gnìomhachasan ùra, agus air sgàth sin chaidh iomadh chompanaidhean beaga a chruthachadh. Chuir Rathad Iarainn na h-Antioquia (ga thogail ann an 1875) cruinn-eòlas fhir dhe na sgìrean as beanntaiche ann an Aimearaga a Deas fo smachd, gu h-àraidh an Tunail La Quiebra, a chruthaich ceangail eadar teis-meadhan a' ghnìomhachais agus an Abhainn Mhagdalena, an abhainn mhòr as so-sheòlta ann an Coloimbia. Thog Medellín a' chiad phort-adhair aige ann an 1932, am Port-adhair Enrique Olaya Herrera.[9]

Sheall sgrùdadh a rinn Charles H. Savage mu dheidhinn a' chinneasachaidh gnìomhachasail ann an Antioquia eadar 1960 agus 1972 dìreach cho cudromach a dh'fhàs na gnìomhachasan ann am Medellín airson Coloimbia agus Aimearaga a Deas. Rinn esan sgrùdadh air buil na atharraidhean sòisealta a dh'adhbharaich an teis-eòlas ùr. Chùm Savage sùil mionaideach air trì taighean-gnìomhachais ann an Antioquia: dà thaigh-crèadhadaireachd ann an Santuario agus La Blanca, a bharrachd air taigh-gnìomhachas a' chlòtha ann amn Medellín. Cha robh Savage uasal a-mhàin à toradh gnìomhachasail na taighean-gnìomhachasan ann an Antioquia, ach cuideachd às an dàimh eadar luchd-obrach agus fasdaidhearan, agus dh'ainmich e an èifeachdas ghnìomhachasail sin "Cultar na h-obrach".[12] Chaidh na toraidhean aige a chur sa chlò leis a' cho-làimhaiche aige George F. Lombardi fon ainm Sons of the Machine.[13][14] Chaochail Savage ann an 1973.

Ealainn agus litreachas rè a' chiad phàirt na 20mh linn[deasaich | deasaich an tùs]

Dàmh nam Mèinnean aig an Oilthigh Nàiseanta Coloimbia, earrann Mhedellín.
Tha an Oilthigh Antioquia, an Oilthigh Nàiseanta Colombia leis an earrann aige ann am Medellín, agus Universidad Pontificia Bolivariana (an Oilthigh Pàpanach Bolivarianach) air a bhith aig cridhe foghlam acadaimigeach a' bhaile aig ìre eachdraidheil agus iad a' treànadh clas inntleachdail a' cheàrna, aig ìre nàiseanta agus eadar-nàseanta.

'S e eileamaid shòisealta chudromach a bh' ann an Ealain agus Litreachas ann am Medellín. Ghabh am baile pàirt ann an atharrachaidhean litreachais bho Romannsaidheachd gu Ealainn Nòdha Ùr agus bhuidhnean litreachas na linne ùir rè a' chiad leth dhen 20mh linn. Rinn an t-ùghdar Tomás Carrasquilla (1858 - 1940) mion-sgrùdadh air sluagh na h-Antioquia a bha aige fhèin, is chuir esan an cèill gu h-amaiseach am beatha làitheil agus na cleachdaidhean aca. Bha an t-ùghdar agus feallsanachd Fernando González à Envigado (ann an ceàrn cathaireil a' Mhedellín), an dealbhadair na dealbhan-èibhinn Ricardo Rendón agus am bàrd León de Greiff a-measg luchd-stèidhichidh na Panidas, buidheann litreachais à Medellín. Bha bàird agus ùghdairean cudromach eile ann, mar Phorfirio Barba Jacob agus Efe Gómez. 'S e Eladio Vélez agus Pedro Nel Gómez na dealbhadairean a bu chlùitiche. Bha an ceòladair Carlos Vieco Ortiz uabhasach ainmeil. Bha na prìomh-oifisean aig companaidhean ciùil mar Sonolux, Ondina agus Silver ann am Medellín.[9]

Bha na clubaichean ann am Medellín, iomadh dhuibh le freumhan aig deireadh na 19mh linn mar an Club Union (stèidhichte ann an 1894) agus an Club Campestre (stèidhichte ann an 1924), aig cridhe buidhnean inntleachdail agus gnìomhachasail. Chaidh an Circo España (Siorcas na Spàinne) a chruthachadh ann an 1909 agus an Taigh -cluiche Bolívar, ann an 1919. Chaidh an Taigh-cluiche Junín àlainn a sgrios airson an Tùr Coltejer a thogail. Chaidh Cine Colombia, a' chiad chompanaidh sgaoilidh fhilmichean na dùthcha, a stèidheachadh ann am Medellín ann an 1927.[9]

Plana Mòr Medellín[deasaich | deasaich an tùs]

El Poblado, sgìre beairt mu dheas, fear dhe na làraich cathaireil agus eaconamach as cudromaiche na Colombia.
Rè na 1950an dhealbhachadh luchd-gnìomhachas, luchd-malairt agus an Riaghaltas Ionadail Am "Plan Mòr Medellín" (PMM) (Plan Pìdhleat), plana airson leasachadh a' bhaile air feadh a' Ghlinne Aburrá agus mu dheireadh thall chruthachadh sin a' chiad cheàrn cathaireil ann an Coloimbia. 'S e Paul Wiener agus José Luis Sert na ailtirean a bha os cionn a' phròiseact. Bha cladhachadh na h-Aibhne Mhedellín, stiùireachadh tuineachaidhean ùra air buthaich a' ghlinne, cruthachadh làraich gnìomhachasail ann an sgìre Guayabal, dealbhachadh cathaireil airson is gum biodh am baile ann an co-fhuaimneachd leis an abhainn, togail Pàirc Ball-Coise ùr, agus stèidheachadh làraich riaghal anns an La Alpujarra a-measg nam pròiseactan a bu chudromaiche anns a' PhMM.[9]

Thòisich àm ùr dhe cugallachd phoiliteagach airson Choloimbia an dèidh mort tagraiche a' chinn-shuidheis Jorge Eliecer Gaitán ann an ùpraid air a bheil Am Bogotazo, a thachair ann am Bogotá ann an 1949. Sgaoil an t-ainneart poiliteagach air feadh sgìrean dùthchail na tìre, agus bu chòir dha iomadh thuathanaich a theiche chun nam bailtean-mòra. Dh'èireadh sluagh Mhedellín gu luath rè nam bliadhnachan a thigeadh. Dh'fhàsadh bruthaich a' ghlinne loma-làn slumaichean. Bha 358,189 luchd-àiteachaidh anns a' bhaile ann an 1951, ach 22 bliadhna an dèidh sin, ann an 1973, bha an sluagh air a dhol suas trì tursan gu 1,071,252.

Thug an sluagh buaidh mhòr air a' PhMM. Dh'fhàs crìochan a' bhaile gu ruige àiteachan nach robh am broinn a' PhMM, is le sin thàinig Medellín dìreach ri taobh bailtean eile anns a' ghleann Aburrá, mar Envigado, Bello agus Itagüí; 'S e teaghlaichean bochda a bh'ann na in-imrich ùra a fhuair Medellín, is iad gun creideis gus taighean a cheannaich, agus air sgàth sin chaidh iomadh sgìrean a thogail taobh a-muigh a' PhMM; Chaidh sgrios a chur air tòrr sheann thoglaichean ann am meadhan a' bhaile airson tùraichean àrda, oifisean agus rathadan mòra a thogail. Chaidh sgrios a chur air An Taigh-Cluiche Junín, a bha cho àlainn ri taobh Santa Elena, dìreach gus an Tùr Coltejer a thogail. Solaraich an inimricheas mhòr gu Medellín luchd-obrach gu leòr airson leudachadh taighean-gnìomhachasan a' chlòtha, is iad a bhith ga ùrachadh aig an àm sin,[9] ach chruthaich e trioblaidean ùra airson a' bhaile cuideachd: cion-cosnaidh na b'àirde, seirbheisean air dhìth dha na sgìrean bochda, ainneart cathaireil tro iomadh dhuibh, agus collapse an t-siostaim chòmhdhail. Abair àite foirfe airson am mafia a rinn droch chrom air a' bhaile fad na deicheadan a leanadh a chintinn, agus bu chòir dhan PhMM a dh'fheitheamh airson amannan nas fheàrr.

Beò Cultarail fad na deicheadan a dh'fhalbh[deasaich | deasaich an tùs]

Càrn-Cuimhne "La Raza" (A' Chinneadh), obair ann ann umha agus crudhtan le Rodrigo Arenas Betancur, 124 troighean. Tha e stèidhichte aig Talla a' Bhaile ann an La Alpujarra.
Nochd ginealach ùr dhe ùghdairean agus luchd-ealainn, le nòs na b'ùire, ann am Medellín anns na 1950an. Chàineadh iomadh ùghdair an cultar ionadail agus nàiseanta. Chuir Manuel Mejía Vallejo nòs aithriseach ùr air bhonn gun a chuid fhreumhan ionadail fhàgail. 'S e cuideachd linn an Nadaismo a bh'ann, buidheann litreachasis a chaidh a chur suas le Gonzalo Arango agus iomadh eile. Bha an Nadaismo ana-chèireachail gu fosgailte, is e a' càineadh bun-nòsan traidiseanta a' chomainn-shòisealta, agus bhathar a' beachdachadh gu robh e nihilist aig ìre feallsanachail. Bha an dealbhadair Debora Arango an sàs ann an saoghal sòisealta agus poiliteagach na dùthcha leis a cuid obrach. 'S e dealbhadair ainmeil eile a thug cliù dha Medellín tro mheadhan an ealainn a bh'ann Fernando Botero, a fhuair brosnachadh airson a chuid obrach ann am beatha làitheil agus dràma a' bhaile. Thug esan a' mhòr-chuid dhen obair a rinn e do Thaigh-Tasgaidh na h-Antioquia mar thabhartas, agus chuir am baile taingeil an t-ainm aige fhèin dhan Cheàrnag Bhotero. Rè na 1970an thogadh am fear-ealainn Rodrigo Arenas Betancur na deilbheadhean chàrn-cuimhne aige ann am Medellín ach cuideachd fad iomadh sgìrean eile air feadh Choloimbia. 'S e ùmhlachd dhan chultar Paisa a tha an obair ainmeil aige, La Raza (A' Chinneadh), stèidhichte anns an làrach riaghlach La Alpujarra.

Thoir iomadh ionadan cultarail beò dhan bhaile, mar an Taigh-Chluiche Pablo Tobón Uribe (1967), Taigh-Tasgaidh an Ealainn Nòis Ùir (1978), agus An Taigh-Tasgaidh Cathaireil (1987). Fhuair An Taigh-Tasgaidh Traidiseanta na h-Antioquia an darna fhosgladh oifigeil aige le mòran dhen chuid obrach a rinn Fernando Botero ann an 2000. Tha oilthighean ùra air a fhosgladh anns a' bhaile cuideachd: Oilthigh Medellín (1950) agus Oilthigh Eafit (1960).

Rannsachadh[deasaich | deasaich an tùs]
Tha an American Geographical Society ag obair air pròiseact airson clàr-leabhraichean brìgheil coileanta an Comuna 13, fear dhe na mòran sgìrean ann am Medellín, a chruthachadh.

An latha an-diugh[deasaich | deasaich an tùs]

Leabharlann na Spàinne, structar ailtireil ùr-nòsach mòr ann an crudhtan ga thogail air bàrr a' bheinn ann am Medellín
'S e an suidheachadh gur e am baile as cudromaiche taobh ghnìomhachais ann an Coloimbia a th'ann Medellín an rud a bu mhotha a chuidich am baile staing na 1980an agus na 1990an a cheannsachadh. Tha am baile uabhasach moiteil às am Metro de Medellín, seirbheis còmhdhail cathaireil mòr, agus 's ean aon rud bhon a' Phlan Mòr Medellín na 1950an air a nochdadh gus an latha an-diugh a th'ann. Chaidh togail Ceàrnag a' Mhedellín, ionad eadar-nàiseanta airson cruinneachaidhean agus taisbanaidhean, a dhealbhadh gus eaconomaidh eadar-nàiseanta na Coloimbia a shealltainn dhan shaoghal. 'S e baile ùr-nòsach le sluagh dhe trì muillean daoine a th'ann Medellín an-diugh.

Lughdaich an ainneart a bh'ann fad iomadh bhliadhna cnapan-stàrraidh sòisealta is iad ag adhbharachadh mòran dhragh shòisealta. Cheangail am Metro am baile-mòr ri chèile, bho sgìrean bochda gu sgìrean beairt, agus thathar a' dealbhachadh siostam ùr dhe bhusaichean poblach, air a bheil am "Metroplus." Tha àiteachan ann am Medellín an-diugh airson ealainn, bàrdachd, dràma, a bharrachd air togail leabharlainn poblach, stèidheachadh eco-pàircean ùra, leis na daoine an sàs ann an leasachadh a' bhaile.[15]

Cruinne-Eòlas agus Clìomaid[deasaich | deasaich an tùs]

Sealladh air Medellín bho Enciso
Tha farrsaingeachd dhe 382 km² (237 mìle cheàrnagach) aig Medellín. Tha 16 comunas (sgìrean), 5 corregimientos (bailtean beaga), agus 271 barrios (sgìrean cathaireil) ann. Tha Ceàrn Cathaireil a' Mhedellín am broinn a' Ghlinne Aburrá gu lèir, aig 1,500 meatair (mu 4921 troighean) os cionn ìre na mara, leis an Abhainn Mhedellín (ris an canar Porce cuideachd), ga sruthadh mu thuath. Tha na bailtean Bello, Copacabana, Girardota agus Barbosa mu thuath a' ghlinne. Tha Itagüí, Envigado, Sabaneta, La Estrella agus Caldas mu dheas a' ghlinne.

Chan eil an clìomaid ann am Medellín cho teth ma iomadh bhaile eile gan stèidheachadh aig an aon domhan-leud dlùth air meadhan-chearcall na cruinne o chionns gu bheil e suidhichte aig 1,500 m os cionn ìre na mara. Leis gu bheil e suidhichte cho àrd os cionn na mara agus air sgàth gu bheil làrach sònraichte aige am broinn na h-Andes, tha an aimsir ann am Medellín nas coltaiche ri clìomaid fo-throipigeach fliuch na clìomaid troipigeach. Tha teodhlachd mheadhanach bhliadhnail aige dhe 22 °C (72 °F), agus leis gu bheil e faisg air a' mheadhan-chearcall, tha an teodhachd gu math seasmhach fad am bliadhna, le mion-atharrachaidhean na teodhachd. Tha an teodhachd a' dol bho 15 °C (52 °F) gu 30 °C (86 °F). 'S e 'La Ciudad de la Eterna Primavera' neo 'Baile an Fhoghar Bith-bhuan' am far-ainm aig Medellín o chions gu bheil clìomaid càillear fogharmhor aige, ach leis gu bheil am baile suidhichte ann an gleann tha mòran sgìrean shuas air an leathad, tha ann teodhachd beagan nas fhuaire anns na beanntan mu thimcheall.

An t-sìde chumanta ann Medellín
Mìos	Jan	Feb	Mar	Apr	May	Jun	Jul	Aug	Sep	Oct	Nov	Dec	Bliadhna
Àirde reacòrd °C (°F)	32
(89)	33
(91)	33
(91)	33
(91)	32
(90)	32
(90)	32
(90)	33
(91)	33
(91)	32
(89)	32
(89)	33
(91)	32
(90)
Àirde mheadhanach °C (°F)	27
(80)	27
(81)	27
(81)	28
(82)	28
(82)	28
(82)	28
(82)	28
(82)	27
(81)	27
(81)	27
(80)	27
(80)	28
(82)
Ìsle mheadhanach °C (°F)	17
(62)	16
(61)	16
(61)	16
(60)	16
(60)	16
(60)	16
(60)	16
(61)	16
(61)	16
(61)	17
(62)	17
(62)	16
(61)
Ìsle reacòrd °C (°F)	11
(52)	11
(51)	10
(50)	11
(52)	11
(52)	10
(50)	10
(50)	11
(52)	10
(50)	11
(52)	10
(50)	11
(51)	11
(52)
Sileadh mm (òirleach)	55
(2.17)	77
(3.03)	114
(4.49)	179
(7.05)	191
(7.52)	153
(6.02)	108
(4.25)	154
(6.06)	178
(7.01)	218
(8.58)	150
(5.91)	79
(3.11)	1,656
(65.2)
Iomradh: [16] 2008-09-26
Sgìrean Riaghlach[deasaich | deasaich an tùs]

Comunas neo sgìrean ann am Medellín.

Corregimientos (bailtean air an dùthaich) a' Mhedellín.
'S e baile fo shiostam deamocratach poblachdach fon Bhun-Reachd Coloimbia bho 1991 a th'ann Medellín, leis an righaltas aige air a sgapadh. Compartichidh Pròbhaist a' Mhedellín agus An Comhairle riaghladh a' bhaile, is iad air a thaghadh tro bhòtadh poblach.

Tha iomadh roinnean oifigeil (secretarías) ann, roinnean airson luaineachd shòisealta, cultar cathaireil, leasachadh sòisealta, foghlam, sgrùdadh agus amchd, riaghaltas, goireasan, obraichean poblach, seirbheisean riaghlaich, àrainneachd, mnathan, còmhdhail, roinn coitcheann, agus roinn prìobhaideach nam measg. A bharrachd aie sin tha iomadh roinn neo-eisimeileach ann: am Port-Adhair Olaya Herrera, an Leabharlann Phoblach (Biblioteca Pública Piloto), Colaiste na h-Antioquia (Colegio Mayor), Companaidh Leasachaidh Chathaireil (EDU), Companaidh na Seirbheisean Phoblach (EEPPM), agus Institiùid Spòrs agus Cur-seachadan (INDER), Companaidhean Choitcheann a' Mhedellín (EEVVM), Stèiseanan a' Bhus Mhedellín, an t-Ospadal Coitcheann Medellín, "Metrosalud" (airson slàinte), Institiùid Chathaireil an Teic-Eòlais (ITM), Metro de Medellín, Metroparques (os cionn na pàircean) agus Metroseguridad (airson tèarainteachd).



Roinnean[deasaich | deasaich an tùs]
Roinn an earr-dheas sgìre: El Poblado.
Roinn an iar-dheas: sgìrean Guayabal agus Belén.
Roinn an iar-mheadhannach: sgìrean Laureles, La América agus San Javier.
Roinn earr-mheadhannach: sgìrean La Candelaria, Villa Hermosa agus Buenos Aires.
Roinn an iar-thuath: sgìrean Castilla, Doce de Octubre agus Robledo.
Roinn an earr-thuath: sgìrean Aranjuez, Manrique, Popular agus Santa Cruz.
Corregimientos (bailtean beaga): San Sebastián de Palmitas, San Cristóbal, Altavista, San Antonio de Prado agus Santa Elena.
An lagh agus an riaghaltas[deasaich | deasaich an tùs]
Tha am Poiliteags agus an Lagh gu math buillsgeanach ann an Coloimbia; tha sin a' ciallachadh gum bithear ag aontachadh agus a' gabhail ris a' chuid as motha dhe na laghan ann am Bogotá, a' phrìomh-bhaile. A dh'aindeoin sin, mar bhaile-mòr, nì Medellín a dhìcheall taobh riaghlach a' cheàrna. Tha Riaghaltas a' Bhaile ga sgarradh eadar earrann an riaghaltais fhèin agus an earrann reachdail. Thathar a' tagh Pròbhaist a' Bhaile (El Alcalde) gu poblach airson ceann-aimsir dhe ceithear bliadhna (dìreach mar Cheann-Suidhe na dùthcha agus Riaghladair gach uile Ceàrna ann an Coloimbia).

Eucoir[deasaich | deasaich an tùs]
'Se am baile a b' ainneartaiche san t-saoghal a bh'ann Medellín o shean. Fhuair e an t-ainm uabhasach sin mar thoradh a' chogaidh cathaireil a rinn na drug cartels aig deireadh na 1980an. Mar dhachaigh A' Chairteil Mhedellín, le Uachdaran na Drogaichean Pablo Escobar os a chionn, bha am baile na h-ìobairteach an uabhais a dh' adhbharaich an cogadh eadar a' bhuidheann sin agus a cuid nàmhaidean. Ach thoisich ìre na h-eucorach a dhol sìos an dèidh bhàis Escobar. Bha ìre na h-eucorach fhathast gu math àrd rè na 1990an, ged a rachdadh e sìos beag air bheag an coimeas ris na bliadhnachan a bu mhiosa. Anns An Dàmhair 2002 dh'òrdaich Álvaro Uribe Vélez, ceann-suidhe na Coloimbia, gun tugadh an t-airm gu buil “Operación Orión”, is iad ag amas air mailisidhean chathaireil na FARC agus na AUC a leigeil ma sgaoil[17]. Eadar 2003 agus 2006 chaidh di-fheachdachadh na mailisidhean chathaireil na AUC a bh'ann fhathast a thoirt gu buil, agus leig a bharrachd air 3,000 fir fo armaibh an cuid armachd dheth[18]. Tha ìre na h-eucorach ann am Medellín air a lughdachadh gu brìgheil. Tha ìre na h-eucorach ann am Medellín gu math àbhaisteach do bhaile-mòr ann an Aimearaga-Laideannach gus an latha an-diugh.

Eaconamaidh[deasaich | deasaich an tùs]
'S e stàilinn, a' chlò, aodach, biadh agus deoch, àiteachas (bho na sgìrean dùthchasail), seirbheisean poblach, stuthan ceimeagach and pharmaceuticals, refined ola, agus dìthean a tha aig cridhe an eaconomaidh.

Tha an turasachd air a dhol gu math air adhart anns na bliadhnachan a dh'fhalbh.

Leasachadh Cathaireil[deasaich | deasaich an tùs]

A' Cheàrnag Bhotero
Tha e uabhasach soilleir gu bheil am baile ga leasachadh ann an dòigh làidir, gu h-àraidh leis cho pailt a tha na tùran àrda ùra a thathar a' togail. Aig an ìre seo tha Medellín a' deànamh nas fheàrr na gach uile baile-mòr eile na dùthcha Bogotá, prìomh-bhaile na nàisein agus cridhe an eaconomaidh, nam measg, taobh togail agus dealbhachadh tùran àrda ùra. Anns an t-Sultainn 2008, bhathar a' togail 127 tùran àrda ann am Medellín, 25 gam àideachadh, agus 17 gam moladh.[19]

Foghlam[deasaich | deasaich an tùs]

A' Chèarnag Mheadhanach aig an Oilthigh Antioquia
Tha a bharrchd air 30 oilthighean ann am Medellín is iad a' sgaoileadh an fhoghlaim air feadh na h-Antioquia, an "Eje Cafetero" (sgìre a' Chofaidh) agus Costa na Cairib. 'S e Oilthigh na h-Antioquia, an t-Oilthigh Nàiseanta Coloimbia agus an Colaiste Jaime Isaza Cadavid (poblach), agus an t-Oilthigh EAFIT, Oilthigh Medellín, An t-Oilthigh Pàpanach Bolivarianach, an t-Oilthigh San Buenaventura, Sgoil Inneallaidearachd na h-Antioquia, Oilthigh Santo Tomas, SENA (Seibheis Nàiseanta Ionnsachaidh) agus CES am feadhainn as cudromaiche. A bharrachd air sin, tha ionadan teic-eòlais curomaich ann, mar ITM (Institiùd Nàiseanta an Teic-Eòlais).


Leabharlann an Oilthigh Prìobhaideach EAFIT.
Rè an deichead mu dheireadh, tha Riaghaltas a' bhaile air foghlam poblach, togail sgoiltean is leabharlainn anns na sgìrean bochda a bhrosnachadh. Tha seann traidisean dhe sgoiltean agus colaistean prìobhaideach anns a' bhaile, iomadh dhuibh gan ruith leis an Eaglais Caitligeach, buidhnean prìobhaideach, agus feadhainn bho thall thairis. Tha na sgoiltean Columbus, Theodoro Hertzl, San Ignacio de Loyola, Cumbres, Colombo Britanico, El Corazonista, Marymount, Montessori, na àrd-sgoiltean Los Pinares, Los Alcázares, San José De La Salle, Jorge Robledo, a sgoil Teicnigeach Salesianach Pedro Justo Berrío, An Oilthigh Pàpanach Bolivarianach, agus mòran eile nam measg.

Thoir iomadh non-governmental organizations agus buidhnean oifigeil taic do development airson chloinne agus òganaich bho na sgìrean bochda. Tha Baile Don Bosco a' toirt cùram gu clannn na sràide.[20] An dèidh sìtheachadh a' bhaile thàinig buidhnean dha na sgìrean a bu bhochda is iad ag obair còmhla ris na daoine òga a bha an sàs ann an ainneart cathaireil, gus na cothroman aca a leasachadh. Bha pàirt cudromach cuideachd aig na oilthighean ann am Medellín, poblach agus prìobhaideach, còmhla ri buidhnean nàiseanta agus eadar-nàiseanta.

Còmhdhail[deasaich | deasaich an tùs]
Còmhdhail Adhair[deasaich | deasaich an tùs]

Port-Adhair Eadar-nàiseanta José María Córdova

Port-Adhair Olaya Herrera
Tha am Port-Adhair Eadar-nàiseanta José María Córdova (MDE) ann an Rionegro, baile eile an àirde an ear Medellín, taobh a-muigh a' ghlinne Aburrá. Tha e a' frithealadh cinn-uidhe nàiseanta agus edar-nàiseanta, agus 's urrainn dha ri itealain mòra a dhèiligeadh is plèanaichean a dhol sìos tron oidhche. Bith tursan-adhair eadar-nàiseanta ann gach latha gu agus bho Miami, Eabhraig Nuadh, Baile Meagsago, Caracas, Quito, Baile Panama, Porlamar, Aruba agus iomadh bailtean cudromach eile. Chan eil am Port-Adhair Olaya Herrera (EOH) a' frithealadh ach tursan-adhair roinneil, triallaiche agus plèanaichean beaga, anns a' chummantas.

Còmhdhail Fhearrainn[deasaich | deasaich an tùs]

Treànaichean Metro an am Medellín
Thoir siostam còmhdhail poblach a' bhaile a-staigh busaichean diesel, tacsaidhean, agus treànaichean cathaireil ris an canar Metro de Medellín. Ceangailidh am Metro Medellín fhèin gu Itagüí, Envigado agus Bello. Thèid loighne A bho Itagüí gu Niquía, agus loighne B bho San Antonio gu San Javier. A bharrachd air sin, frithealaidh Loighne K agus Loighne J, an air chàball, air a bheil am Metrocable, gu ruige sgìre cruaidh taobh chruinne-eòlais agus an eaconomaidh. Toisichidh loighne K aig stèisean metro Acevedo aig loighne Metro A, suas air a' bheinn, gu ruige Santo Domingo Savio. Toisichidh loighne J aig stèisean metro San Javier aig loighne Metro B, suas air a' bheinn gu ruige La Aurora. Tha planaichean ann airson loighne ùr a' Mhetrocable (Loighne S) a thoisicheas an an 2009, agus ceangailidh sin Santo Domingo Savio gu El Tambo ann am Pàirc Arví faisg air Guarne. 'S e Medellín an aon bhaile an am Coloimbian far a bheil siostam chòmhdhail na leithid.

A dh'aindeoin sin, tha an trafaig ann am Medellín air fhàs gu math làidir, leis cho pailt a tha na carbadan an coimeas ris na sràidean; A bharrachd air sin, 's e dragh mòr a tha'nn an pollution ga dhèanamh leis na busaichean diesel, gu h-àraidh ann am meadhan a' bhaile agus mu dheas ann an El Poblado. Chan eil àite sam bith anns a' bhaile airson rathadan mòr a thogail.

Ann an 2006 thoisich an obair air a' Mhetroplus, seirbheis bhus le rathad aige fhèin, dìreach mar an TransMilenio ann am Bogotá. Le sin, bidh an seirbheis nas luaithe dhe busaichean na ruith dha na stèiseanan metro. Fosglaidh am Metroplus ann an 2009, is e a' fritheadh mhòr-chuid a' bhaile. 'S e an Troncal Medellín a' chiad phàirt dha, bho Oilthigh Medellín ann an àide an iar gu ruige Aranjuez, mu iar-thuath a' bhaile. Lughdaidhidh am Metroplus an droch thrafaig agus pollution anns a' bhaile, oir thèid mòran seann bhusaichean a chur às, is na busaichean ùra a' cleachdadh gas mar chonnadh.

Sluagh a' Bhaile[deasaich | deasaich an tùs]
Fàs an t-Sluaigh ann am
Medellín eadar 1905-2005
Cùnntas sluaigh
ann an	Sluagh
Iomlan   % Fàs Bun
Bhliadhna 1905
1905*	59,815	100%
1912*	70,547	118%
1918*	79,146	132%
1928*	120,044	201%
1938*	168,266	281%
1951**	358,189	599%
1964**	772,887	1292%
1973**	1,077,252	1791%
1985**	1,468,089	2454%
1993**	1,630,009	2725%
2005**	2,223,078	3717%
Poblacion Medellin.png
*Eachdraidh na h-Antioquia[21] - **Cùnntasan sluaigh a rinn DANE
Fuirichidh 58% sluagh a' Cheàrna Antioquia anns a' Ghleann Aburrá, le 67% sluagh a' Ghlinne Aburrá a' fuireach ann am Medellín fhèin. Taobh sluagh a' bhaile Mhedellín, rugadh 61.3% anns a' bhaile, 38% ann an àiteachan eile ann an Coloimbia agus 0,3% thall thairis.[22]

A-rèir Roinn Nàiseanta Riaghlach na Staitistearachd, bha sluagh dhe 2,223,078 daoine aig Medellín ann an 2005, is le sin bha e an dàrna bhaile a bu mhotha ann an Coloimbia. The metropolitan area of Medellín in 2005 included 3,312,165 inhabitants. Bha 5820 daoine airson gach ciolomeatair ceàrnagach anns a' bhaile. Bha 130,031 daoine nan tàmh ann am bailtean beaga co-cheangailte ris a' bhaile-mòr; 'Se fireannaich a bh'ann 46.7% agus boireannaich a bh'ann 53.3% an t-sluaigh. Tha ìre neo-litireachd dhe 9.8% anns na daoine nas aosda na 5 bliadhna a dh'aois. Tha cumhachd dealain aig 98.8% na taighean ann am Medellín, fìor uisge aig 97.3%, agus tha fòn aig an taigh aig 91% dhuibh.[22]

Breithean agus Bàsan[deasaich | deasaich an tùs]
A-rèir a' chunntais-sluaigh DANE 2005, chaidh 33,307 breithean,[23] a chlàradh anns a' bhliadhna sin ann am Medellín, beagan nas lugha na ann an 2004 (33,615). Chaidh 10,828 bàsan a chlàradh ann an 2005, agus 11,512 ann an 2004.

Buidhne Chinnidheach[deasaich | deasaich an tùs]
Seo Co-mhisgeachd Chinnsidheach a' bhaile:

Daoine Geala: Spàinnteach, Iùdhach, Àrabach, Eòrpach eile: 70%
Mestizos: Measgachadh dhe Daoine Spàinnteach, Àfraganach, agus Daoine Tùsail: 20%
Afro-Coloimbianaich: 6.5%
Daoine Tùsail Aimearaganach: 0.1%
Fhuair Medellín iomadh in-imrich às An Spàinn rè na 17mh agus 18mh linntean, a bharrachd air beagan inimreachais gun taghadh à Àfraga an Iar. Chaochail a' mhòr-chuid nan Tùsanach fo bhuaidh tinneasan às an Roinn Eòrpa, agus dh'eadar-phòs iomadh nam feadhainn a mhaireadh beò leis na prìomh In-Imrich Spàinnteach, fireannaich anns a' chumanntas; thoisich inimreachas nam boireannach Spàinnteach air dheireadh. Thigeadh in-imrich à Lebanon, à Iòrdan, às a' Ghearmailt, agus à Portagail rè an 19mh linne. 'S e Paisas air a bheil iomadh dhaoine à Medellín, le freumhan Spàinnteach anns a' chumanntas, gam measgachadh le fuil Àfraganach agus Tùsanach. Tha coimhearsnachd bheag Afro-Coloimbianach and Zambo-Coloimbianach ann (daoine le freumhan Tùsanach agus Àfraganach).

Tha Ceàrn an Chocó dìreach air àird an iar na h-Antioquia, tìr-àraich iomadh in-imrich Afro-Coloimbianach and Zambo-Coloimbianach a Mhedellín agus an sgìre aige. Tha inimreachas às a' Chòsta Chairib Cholombianach air a bhith fa-leth cudromach, gu h-àraidh na daoine òga a thig gus ionnsachadh aig na h-oilthigh ann am Medellín agus fuirichidh iad is iad ag obair anns a' bhaile. 'S ann an Ecuador a thig a' mhòrchuid dhe na in-imrich bho thall thairis is iad an sàs ann am malairt neo-fhoirmeil.

Cultar[deasaich | deasaich an tùs]

silleta traidiseanta aig Fèis Bliadhnail nan Dìthein ann am Medellín.
'S e Antioqueños (Antioquianaich) an t-ainm gu tric a tha air daoine a' Mhedellín bho ainm an stàite, an aghaigh Medellinenses (Medellinianaich) bho ainm a' bhaile. 'S e Paisas, an t-ainm eile a th'orra, is cuid ag ràdh gu bheil freumh an ainm a' tighinn bho na daoine a dh'fhàsadh cofaidh, mar am facal Spànnteach paisano (fear mo dhùthcha). 'S e fear dhe na còig cultar roinneil ann an Coloimbia a th'ann an Cultar Paisas. Tha an Cultar Paisa ga sgaoileadh air feadh na ceàran Caldas, Risaralda, Quindi­o a bharrachd air corra bhaile ann an Gleann Cauca agus Tolima.

Ged e an cultar Paisa aig a bheil làmh an iuchair ann am Medellí­n ( "A' Phrìomh-Bhaile Paisa"), tha am baile a' fàs nas cosmopolitan, agus a-nis thathar a' tabhann ceòl ceàrnan eile bho ceàrnan eile ann an Coloimbia am mar am (Vallenato agus Chocó), le iomadh bhiadhlann Sìneach, Cùbanch, agus Argantaineach nam measg.

Tha tùs Spàinnteach aig a' chultar Paisa, agus tha traidiseanan Caitligeach, gnìomhachasail, dìorrsach, agus hospitable aige. Thathar ag ràdh gum bruidhinn na Paisas gu ciùin luath, le gàire, agus gu bheil iad dèidheil air an tairbheadaireachd, air an rodeo, air a' ceòl, air a' bhàrdachd, air a' bhall-coise, agus na ho-ro-gheallaidhean. Tha iad uabhasach moiteil às a' bhaile aca. 'S e "rumba" ris an canar beatha na clubaichean, na taighean-sheine, na ceàrnagan agus na sràidean gach deireadh sheachdain.

Fèisean[deasaich | deasaich an tùs]
Thathar a’ cumail am iomadach seòrsa dhe fhèis ann an Medellí­n. Chithear fèilltean caitligeach, leis gur e dùthaich le mòr-chuid chaitligeach a th’ann fhathast,[24] fèisean na stàite agus tachartasan ionadail a sheallas cho làidir ‘s a tha beairteas cultarail na dùthcha.

Fèis an Neo-eisimeileachd: 20mh An t-Iuchar.
Fèis Neo-eisimeileachd na roinne: 11mh an Lùnasdal.
'S e La Feria de las Flores ( Fèis na Dìthein) an fhèis as cudromaiche ann an Antioquia. Gheibh e àite ann am Medellí­n aig toiseach an Lùnasdail agus tha e air a bhith a' cumail gach bliadhna bho 1957. Tha taisbeanaidhean dhe chàraichean seann fhasanta, silleteros (daoine a' toirt dìthein), agus eich ann mar phàirt na fèise.

A-measg na fèisean eile tha fèis [1] Eadar-nàiseanta na Bàrdachd (An t-Iuchar) (a fhuair an Right Livelihood Award ) ann an 2006, Taisbeanadh a' Mhiotais agus an Fhionnsgeul (An Dùbhlachd) agus ColombiaModa (tachartas gnìomhachas an Fhasain).


Leabharlann Leòn de Greiff.
Spòrs[deasaich | deasaich an tùs]
'S e na sgiobaidhean ball-coise Atlético Nacional, Envigado F.C. agus Deportivo Independiente Medellín a th'ann na clubaichean spòrsail as ainmeile ann am Medellín. Cluichidh iad uile aig a' Phàirc Atanasio Girardot. A bharrachd air sin, tha Medellín clùiteach airson an dà sgioba snàimh ainmeil aige, na Calamares Pilsen agus na Huracanes. Rugadh Santiago Botero Echeverry, am fear a bhuannich lap an Tour de France trì tursan, anns a' bhaile. 'S e cuideachd Medellí­n an t-àite far an do rugadh an cluicheadair goilf proifeiseanta Camilo Villegas, a tha an sàs ann an Turas PGA.

Leth-mharathon Eadar-nàiseanta Medellín
Marathon a' Ghlinne Aburrá
Club Ball-Coise Atlético Nacional
Club Ball-Coise Deportivo Independiente Medellín
Club Ball-Coise Envigado
Far-ainmean a' bhaile[deasaich | deasaich an tùs]
Aithnichte mar "prìomh-bhaile gnìomhachasail ann an Coloimbia", tha Medellín cuideachd fo na h-ainmean Ciudad de la Eterna Primavera (Baile an fhoghair bith-bhuan), Capital de la Montaña (Prìomh-bhaile nam Beann), Ciudad de las Flores (Baile na Dìthein), "Capital de las Orquí­deas" (Baile nan Orchid), La Bella Villa (Am Baile Boidheach), Tacita de Plata (Cupan Beag an Airgid), and Medallo (bhon ainm Medellìn fhèin).

Dùn Dèagh Aonaichte[deasaich | deasaich an tùs]
Tha Aonaichte air 104 bàirean a chluich (còig a bharrachd air Obar Dheathain) thairis air 22 ràithean ann am farpaisean Eòrpach. Tha sin a' ciallachadh gur iad an treasamh club Albannach as eòlaich air a bhith a' cluich annta. Nuair a bhiodh an club gu tric a' leantainn orra tro fharpaisean Eòrpach, bhiodh na meadhanan cèin a' cantail Dùn Dèagh riutha ann am mearachd – ainm club còmhstritheach na cathrach aca. Bidh seo fhathast a' tachairt air uairibh an-diugh.

Bheireadh na meadhanan Albannaich An “New Firm” orra fhèin agus air Obar Dheathain, nuair a bha iad aig àirde an soirbheachas anns na h-ochdadan. Bidh iad a' cantainn sin riutha fhathast an-diugh, ged 's e far-ainm car plaosganach on nach eil an dà chlub air dùbhlan math a thoirt dhan “Old Firm” bho chionn iomadh bliadhna.

Tha e na annas do mheud na cathrach, Dùn Dèagh, gu bheil e a' giùlan dà àrd-sgioba ball-coise proifeiseanta, CB Dùn Dèagh agus Dùn Dèagh Aonaichte. Tha an dà sgioba nan còmhstritheach làidir ris a chèile agus tha na lannan-cluiche aca mar uidhe corra cheud slat eadar a chèile.

Eachdraidh[deasaich | deasaich an tùs]
Hibernian Dhùn Dèagh[deasaich | deasaich an tùs]
1909-1923

Stèidhicheadh Dùn Dèagh Aonaichte fon ainm Dundee Hibernian ann an 1909. Ghabh iad seilbh air Pàirc Chlepington, an dachaigh a bh'aig Dundee Wanderers; agus thug iad ainm ùr air: Pàirc Thanachais (Tannadice Park).

Bha a' chiad gheama a bh' aca riamh neo-fharpaiseach nuair a chluich iad ri Hibernian Dhùn Èideann air 18mh Lùnastal, 1909. Bha an dà sgioba co-ionann aig an deireadh, 1-1.

A' chiad gheama farpaiseach a bh'aca ge-tà, b' ann ri Dundee Wanderers a bha e; bhuannaich na Wanderers an geama 2-1. An uairsin, ghlèidh iad an Cupa Charrie ionadal ri Farfair 1-0 air 23mh An Giblean, 1910.

An dèidh aon iomairt a-mhàin ann an Lìog a Tuath, chaidh a ghabhadh ann an Lìog na h-Alba air 7mh Ògmhios, 1910. Bha iad a' lìonadh beàrn a bh' air fosgladh nuair a cho-aonaich Ayr agus Ayr Parkhouse gus Ayr United a chruthachadh.

B'e Pàirc Thanachais làrach a' chiad gheama riamh a bh'aig Hibs Dhùn Dèagh ann an Lìog na h-Alba; Lìte Athletic an sgioba nan aghaidh. Ghlèidh Lìte 3-2 ach bha Hibs Dhùn Dèagh a' sìor chosnadh cliù dhaibh fhèin ann am farpaisean cupa. Bhuannaich iad cupa ionadail eile, an Cupa Siorrachd Fharfair, air a' chiad fheuchainn air 25 Màirt, 1911.

Thòisich Hibs Dhùn Dèagh air cluich ann an Cupa na h-Alba air 8mh Gearran, 1913. Bha a' chiad gheama aca aig Pàirc Hampden far an do chaill iad 4-2 ri Queen's Park. Nochd iad an uairsin airson a' chiad uair riamh ann an cuairt deireannach cupa nàiseanta anns an Dùbhlachd 1914. B' e sin an Scottish Qualifying Cup. Chaill iad ri Albion Rovers an dèidh dà gheama co-ionann.

Bhuail An Cogadh Mòr ge-tà air ball-coise na h-Alba gu lèir, agus chan eil rian nach tugadh an ùpraid sin buaidh air Hibs Dhùn Dèagh cuideachd. Thugadh thairis Roinn a Dhà anns an robh Hibs an sàs, agus chaidh lìogan sgìreil a chur na h-àite. Bha Hibs Dhùn Dèagh a' sàs ann an Lìog an Ear rè àm a' chogaidh air fad.

Thachair gu robh a' chiad gheama derby riamh ann an 1915 cuideachd ri Dùn Dèagh FC. 'S e geama càirdeil a bh'ann aig Pàirc Dens fo chomhair 4,000 luchd-amhairc. Ghlèidh Dùn Deàgh FC an geama 4-0.

Mar a bha cùisean a' tighinn air ais chun na h-àbhaist an dèidh a' chogaidh, lean Lìog na h-Alba orra Roinn a h-Aon a leudachadh. Cha deach Roinn a Dhà a stèidheachadh as ùr a-rithist ge-tà. Dh'fhàg Hibs Dhùn Dèagh an Lìog gus cur an aghaidh an co-dhùnaidh sin; b'iadsan an aon chlub a rinn a leithid. Thill iad gu Lìog an Ear agus ghlèidh iad ann an 1919/1920 e.

Thill Hibs Dhùn Dèagh gu Lìog na h-Alba san Ògmhios, 1920 ach b' e saoghal gearr a bh' aca ann a-rithist oir, cha mhòr nach do leig iad dhiubh an Lìog làrach nam bonn air sàilleabh diùltadh clubaichean Roinn a h-Aon Roinn a Dhà a chur air bhonn a-rithist. An turas seo ge-tà, cha b'e Hibs Dhùn Dèagh a-mhàin, ach 16 clubaichean uile gu lèir, a rinn an co-dhùnadh an Lìog fhàgail às beul a chèile. Mar sin dheth, b' fheudar do Hibs Dhùn Dèagh an cùl a chur ri Lìog na h-Alba airson an dàrna turas am broinn na bliadhna.

An lorg a' gnothaich seo, chaidh Hibs Dhùn Dèagh a-steach dhan Mheadhan Lìog, a bha neo-eisimileach. Bha an Lìog sin a' soirbheachadh an uibhir 's gun deach a ghabhail air ais sa mhionaid fo sgèith Lìog na h-Alba mar Roinn a Dhà 's promotion agus relegation an cois. Thill ball-coise an lìog gu Tanachais, air an dòigh seo, san Lùnastal, 1921, an dèidh tuiteam seachd bliadhna.

Cha do dh'èirich gu math do Hibs Dhun Dèagh ge-tà anns an lìog air an do rinn iad uiread a dh'iomairt, agus bha iad air fògradh, a-mach às aon uair eile. Bha Hibs Dhun Dèagh ann an cunnart dol fodha a-nis, ach chuir Celtic tairgse an làthair iad gan ainmeachadh gus àite an sgioba glèidhte aca a ghabhail ann an Lìog Caidreachas na h-Alba. Ghabh Hibs Dhun Dèagh ris an tairgse seo gu togarrach.

An dèidh an ràith ball-coise 1922/23, ghabh co-bhanntachd fir-ghnothaich ionadail stiùir a' chlub agus air dhaibh iomairt a dhèanamh, chaidh a ath-thaghadh gu Roinn a Dhà aig Coinneamh Bhliadhnail an Lìog anns a' Chèitean 1923.

Dùn Dèagh Aonaichte[deasaich | deasaich an tùs]
Chuir an club rompa cuideachd ann an 1923 an t-ainm aca atharrachadh. Leig iad às “Hibernian” agus thog iad ainm ùr, Dùn Dèagh Aonaichte. Chaidh an t-ainm ùr a ghabhail ri cumhachdan an Lìog air 26mh Dàmhair, 1923.

Ghlèidh Dùn Dèagh Aonaichte Roinn a Dhà fo stiùir Jimmy Brownlie, a bha na chluicheadair/mhanaidsear ann an 1924/25. B' e seo a' chiad uair riamh a fhuair an club a-steach gu Roinn a h-Aon.

Air dhaibh dol sìos gu Roinn a Dhà an dèidh dà ràith ann an Roinn a h-Aon, choisinn an club gaisgeachd Roinn a Dhà a-rithist ann an 1928/29.

Gidheadh, thill iad dhan roinn foidhe aig deireadh an ath-ràithe. Dh'fhàg Jimmy Brownlie an club an dèidh dha Roinn a Dhà a bhuannachadh ann an 1930/31.

Bha Dùn Dèagh Aonaichte fo sgàil air feadh nam bliadhnaichean a lean gus an do chuir iad Jerry MacGilleChiar ann an dreuchd manaidsear a' chlub as t-samhradh 1959. Ged a chrìochnaich iad aig 35 às na 37 sgiobannan uile gu lèir ann an 1958/59, ghabh cùisean car sònraichte math dhaibh bhon uairsin.

Bha DAFC air ais ann an Roinn a h-Aon an ceann bliadhna agus dhìrich iad dhan àite a b' àirde a bh' aca riamh, gu naoidheamh àite san lìog. Bhon uair sin, cha do chaill iad an àite anns a' phrìomh lìog ach a-mhàin anns an ràith 1995/96, agus 's iad a-nis aon de na clubaichean as soirbheachail a th' ann.

Thàinig grunn mhath de chluicheadairean à Lochlann dhan chlub anns na 60an: Orjan Persson, Finn Seemann, Lennart Wing, Finn Dossing agus Mogens Berg. Bha iadsan an sàs gu mòr anns a' chiad iomairt Eòrpach aig a' chlub nuair a rinn iad a' ghnothach air treun-sgioba Bharcelona. Bha Barcelona air an Cupa Fairs a ghlèidheadh a' bhliadhna roimhe. Chaidh a chur a-mach san ath-chuairt le Juventus ach b' e cuimhne euchd mòr a dh'fhàg Dùn Dèagh Aonaichte a dh'aindeoin sin.

Jim MacGilleEathain[deasaich | deasaich an tùs]
Ghabh Jim MacGilleEathain thairis gnothaichean an sgioba anns an Dùbhlachd, 1971 agus thòisich an linn a b' shoirbheachaile ann an eachdraidh a' chlub.

Chuir e poileasaidh òigridh co-eagraichte air bhonn bhon toiseach. B'e seo aon cheum a bha na bhunait deatamach do shoirbheachas a' chlub tron fhichead bliadhna as a dhèidh.

Bhuannaich Dùn Dèagh Aonaichte Cupa Lìog na h-Alba ann an 1979/1980, an dèidh seachdad bliadhna lom gun duais sam bith. Ghlèidh iad an aon fharpais a-rithist an ath-bhliadhna cuideachd agus ruig iad cuairt deireannach Cupa na h-Alba air an aon ràith. Chaill iad ri Rangers san ath-chluich.

B'e an ràith a b'fheàrr a bh'aca riamh, 1982/1983. Ghabh Dùn Dèagh Aonaichte buaidh air tiotal a' Phrìomh Roinn, agus chruinnich iad àireamh gun samhladh (aig an àm) de phuingean agus thadhail.

Ruig Dùn Dèagh Aonaichte iar-chuairt deireannach Cuach na h-Eòrpa air a' chiad fheuchainn. Chaidh a chur a-mach às mu dheireadh thall le A.S. Roma, ged a bu chaol an call (2-3 thairis air an dà gheama).

B'e Dùn Dèagh Aonaichte a' chiad chlub Albannach riamh a bha air cuairt dheireannach Cupa UEFA a ruigsinn. Fhuair IFK Gothenburg làmh an uachdair orra air a' cheann thall, a' buannachadh 2-1 thairis air dà gheama, ach choisinn luchd-leantainn a' chlub Duais Cluiche Cothromach (Fair Play Award) air sgàth an giùlan modhail, fialaidh san dàrna gheama aig Pàirc Thanachais.

Ivan Golac agus na bliadhnaichean an dèidh MhicIlleathain(1994 a-mach)[deasaich | deasaich an tùs]
Leig Jim MacGilleEathain dheth a dhreuchd san Ògmhios 1993, a' fuireach aig a' chlub mar chathraiche. Dh'fhastaich an club Ivan Golac mar mhanaidsear ùr; b'esan a' chiad neach à tìr-mòr na h-Eòrpa a ghabh stiùir club ball-coise Albannach. Bha an tàlant òg a b'fheàrr ann an Alba aig Dùn Dèagh Aonaichte aig an àm sin. B'e a' chiad rud a rinn e, Donnchadh Fearghasdan a reic gu Rangers airson ₤3.75 millean – am prìs a bu mhotha a bh'ann riamh eadar dà chlub Breatannach. Rinn sin gun deach aig Aonaichte air an lann-cluiche aca a leasachadh leis an airgead a fhuair iad bhon reic.

Ghabh an sgioba seilbh air Cupa na h-Alba ge-tà anns a' chiad ràith aige mar mhanaidsear a' chlub. Rinn iad an gnothach air Rangers 1-0 aig Pàirc Hampden anns a' Chèitean, 1994. B'e seo a' chiad uair riamh a bhuannaich Dùn Dèagh Aonaichte Cupa na h-Alba, ged a bha iad air an cuairt dheireannach a ruigsinn sia tursan anns na fichead bliadhna roimhe. B’ e Craig Brewster a chuir an aon tadhal sa bhàire seo an dèidh do Dhàibhidh Mac a’ Phearsain agus Ally Maxwell bùrach a dhèanamh air suidheachadh dìon sìmplidh. Mar sin dheth, bha Dùn Dèagh Aonaichte air a h-uile duais nàiseanta ball-coise a bhuannachadh a-nis.

Cha do dh'èirich cùisean cho math dhan chlub anns na beagan bliadhnaichean an dèidh Cupa na h-Alba a bhuannachadh ge-tà. Dh'fhairtlich air Golac seasmhachd àite Aonaichte a chumail anns a' Phrìomh Roinn, seach mar a b’ àbhaist do Jim MacGilleEathain a bhith a' dèanamh. Ged a ghlèidh e Cupa na h-Alba anns a chiad ràith aig stiùir a' chlub, chrìochnaich Aonaichte ann an 6mh àite sa Phrìomh Roinn ann an 1993-1994; an t-àite a b’ ìsle aig an robh iad bho chionn 19 bliadhna.

Crìonadh agus ùrachadh[deasaich | deasaich an tùs]
Bha Dùn Dèagh Aonaichte aig bonn an roinn anns an ath-ràith agus ceithir bàire air fhàgail ri chluich. Dh'fhàg Ivan Golac Tanachais, 's iad ann an cruaidh-chàs, agus chaidh Billy Kirkwood a chur na àite. A dh'aindeoin sin, chaidh Aonaichte sìos gu Roinn a h-Aon ann an 1994/95 airson a' chiad uair riamh nan eachdraidh, 's mar sin dheth b'e prìomh dhleastanas am manaidsear ùr an club a thoirt air ais gu Prìomh Roinn na h-Alba air a' chiad fheuchainn. Fhuair an sgioba às gu math caol, nuair a ghabh Dùn Dèagh Aonaichte a' bhuaidh air Partaig Thistle thairis air dà gheama play-off ann an 1995/96.

Bha Aonaichte air ais ann am Prìomh Roinn na h-Alba, ach an dèidh 6 bàirean truagh san ath-ràith, bha Kirkwood air a chur a-mach às a dhreuchd, agus Tommy MacGilleEathain, bràthair Jim, air a chur na àite.

Soraidh slàn do Jim MacGilleEathain[deasaich | deasaich an tùs]
Ghabh cùisean car math bhon uairsin, agus chaidh Aonaichte suas an roinn, nan deann, a' crìochnachadh san 3mh àite ann an 1996-1997. Chaidh iad a-steach dhan fharpais UEFA a-rithist.

Cha b’ e seo ach adhartas meallta a bh’ ann oir, eadar 1997/98 agus 2006/2007, tha Dùn Dèagh Aonaichte air ochdnar manaidsear a chur às an dreuchd: Tommy MacGilleEathain, Paul Sturrock, Alex Mac a' Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster.

Bhon a leig Jim MacGilleEathain dheth a dhreuchd mar mhanaidsear, tha na manaidsearan ùra uile ud air an lèireadh le truimead dìleab nam bliadhnaichean glòrmhor roimhe. Chan e Dùn Dèagh Aonaichte a-mhàin a tha a’ fulaing, ach am pàirt eile dhen New Firm, Obar Dheathain cuideachd.

Leig Jim MacGilleEathain dheth a dhreuchd mar chathraiche a’ chlub ann an 2000 an dèidh dha purradh a thoirt do neach-aithisg, a bha a' cur ceistean sgrùdach air, nach bu mhath leis.

Linn ùr[deasaich | deasaich an tùs]
Ghabh Eddie MacThòmais, fear-gnothaich agus neach-leantainn mòr a’ chlub bho chionn iomadh bliadhna, thairis air mar chathraiche agus sealbhadair ann an 2000. Bhon latha sin, bha Alex Mac a’ Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster uile air an cur às an dreuchd, 's e a' feuchainn ri soirbheachas a thoirt air ais a Thanachais a-rithist. Dh'fhastaich e Craig Levein anns an Dàmhair 2006, agus ruig iad cuairt dheireannach Cupa an Lìg ann an 2007/08 mus do chaill iad gu caol ri Rangers air breaban peanais.

Chaochail Eddie MacThòmais le aillse a' chaolain air 15 Dàmhair 2008 agus ghabh a mhac, Stephen MacThòmais os làimh dreuchd cathraiche a' chlub air 14 Samhain, 2008.

Trivia[deasaich | deasaich an tùs]
Tha Dùn Dèagh Aonaichte air 4 bhàir fharpaiseach a chluich ri Barcelona gu ruige seo. Rinn iad an gnothach orra gach turas; ann an 1966-67 ann an Cupa Fairs, agus ann an 1986-87 ann an Cupa UEFA. Chluich iad riutha cuideachd ann am bàir chàirdeil aig Pàirc Thanachais ro thoiseach ràith 2007-2008, ach an turas seo, b' e Barcelona a thug a-mach a' bhuaidh 1-0 le tadhal às breab pheanais bho Thierry Henry.
 Anns a' bhliadhna 80 A. D. bha uachdaran Ròmanach a' riaghladh ceann
 a deas Bhreatainn dom b' ainm Agricola, a smaoinich air an eilean gu
 h-iomlan a thoirt fo chìs do na Ròmanaich. Leis an rùn sin chuir e
 air a' bhliadhna ud aghaidh gu tuath air ceann an airm. Bha sin 135
 bliadhna an dèidh dhaibh sealbh a ghabhail air ceann a deas an
 eilein. Ghabh e air adhart le cruaidh iomairt, gus an ceann thrì
 bliadhna,(trì campachaidhean mar a theireadh iadsan), an do
 cheannsaich e an tìr gu iomall a deas ann an àite den dùthaich ris an
 abrar a-nis a' Ghàidhealtachd. 'S e sin an t-àite as cuinge den
 eilean gu h-iomlan. Chan eil ach 35 mìle eadar ceann na Friù agus
 taobh Abhainn Chluaidh. Thog Agricola sreath dhaingnichean bho mhuir
 gu muir an siud anns am bheil mu 36 mìle air fad mar chrìoch eadar
 roinn na Ròimhe agus Tìr nan Cailleannach no Caledonia mar a bh' aca
 oirre. Ghoirteadh Gàradh Antoninus ris, oir b'e siud ainm an Ìmpire a
 bh' ann nuair a thogadh e. Bha e fichead troigh air àirde, 's ceithir
 troighean fichead air tiughad, 's dìg leathann, dhomhainn, air a
 cladhach ri a aghaidh. Bha rathad leathann airson nan saighdearan a'
 ruith air a thaobh deas bho cheann gu ceann; 's bha daingnichean air
 an togail o cheann gu ceann dheth, an uidhe dhà mhìle bho chèile. Cha
 robh siud a' cumail muinntir nam beann bho bhith an-dràsta 's
 a-rithist a' toirt ionnsaigh air a' bhalla, 's orra-san a bha ga
 dhìon.  Nuair a thachair mòirneasachd ann an Lodaidh an Ear (Lodainn
 an Ear), o chionn 350 muillean bhliadhna, bha a' phàirt de Rùsg na
 Talmhainn air am bheil Bhreatainn suidhichte faisg air Crios na
 Cruinne agus bha e na roinn de proto-Tir-Mòr a tha aithnichte dhuinn
 leis an ainm Pangaea. Tro linntean fada chaidh co-ghluasad eadar
 roinnean den rùsg, aithnichte dhuinn mar clàran thìr-mòr, agus
 thachair sgleog leis tìr-mòr Gondwana.

Cha tàinig na pàirtean mu thuath agus mu dheas na Breatainn teannta,
no còmhla, gu 75 muillean bliadhnan roimh toiseach na Bholcanas ann an
Lodaidh an Ear. Bha Alba agus pàirt de cheann a tuath na Sasainn nam
pàirt de thìr-mòr Laurentian ro -làimh, far an robh Aimearaga mu
Thuath agus a’ Ghraonlainn. Aig a h-aon àm, bha an dara leth de 'n
Bhreatainn torr nas fhada (mu 40° de domhainn leud) do 'n dheas, faisg
air Afraga agus Aimearaga mu Dheas ann an tìr-mòr de Gondwana.

S e cànan eachdraidheil do chuid mhòr de dh'Alba a th' anns a'
Ghàidhlig agus is ann air na seann Ghàidheal, air an tug na Ròmanaich
"Scotti" san Laideann, a chaidh Alba ainmeachadh mar "Scotia" no
"Scotland" anns a' chànan Ghallta. Chan eilear cinnteach air dè cho
fada 's a tha eachdraidh na Gàidhlig ann am Breatainn a tuath ach tha
fianais ann bho ainmean-àite gun tàinig luchd-àiteachaidh Gàidhealach
gu math tràth agus ann am mòr-àireamh do na Rannaibh ann an
Gall-Ghàidhealaibh mus robh rìoghachd Dhál Riata air a stèidheachadh
timcheall 500 AD. [6]

Tha a’ Ghàidhlig air a bhith ga bruidhinn ann an Alba fad còrr is 1500
bliadhna, bhon a thugar a-nall à Èirinn i le na fògarraich a thathaich
ann an Dail Riata, mòr-thir cuimseach far a bheil Earra-Ghàidheal
an-diugh. Bhon toiseach seo, sgaoil a’ Ghàidhlig a-mach tron mhòr
chuid dhen dùthaich agus gu Innse Gall, a gabhail àite nan Cruithneach
agus nan treubhan Ceilteach eile a bha san tìr. Cha do dh’fhuirich
taobh a-muigh "Alba Ghàidhealach" seo ach a-mhàin Gallaibh, fìor earra
dheas na dùthcha, agus na h-eileanan aig tuath. Le sin, feumaidh gun
deach a’ Ghàidhlig a bhruidhinn, sa mhòr-chuid na dùthcha agus tha i
air dìleab fhàgail ann an ainmean-àite na dùthcha.

Le stèidheachadh Rìoghachd Dhál Riata mu àm na 4mh linne, agus e a'
dèanamh ceangail eadar an seann roinn de dh'Ulaidh ann an taobh a
tuath na h-Éireann agus taobh siar na h-Alba, dh' fhàs cumhachd agus
sgaoil na Gàidhlig agus bha buaidh mhòr aig an eaglais Ghaidhealaich
air a' chànan, agus i a' sineadh a-mach tarsainn air Breatainn a
tuath. Tha dearbhadh ainmean-àite a' sealltainn gun robh a' Ghàidhlig
ga bruidhinn anns na Gall-Ghaidhealaibh mun 5mh no 6mh linn. An dèidh
greis ghabh a' Ghàidhlig àite cànan nan Cruithneach gu tuath an Uisge
For agus cho fadalach ris an 15mh linn, b' e Scottis an t-ainm a bha
orra anns a' Bheurla.

San naoidheamh linn às dèidh bhreith Chrìosda, bha ceannard nan
Gàidheal, Coinneach MacAilpein air na Cruithnich agus na Gàidheil a
thoirt còmhla agus bha e mar a’ chiad riaghladair air Alba, mòr-raon a
bha a’ gabhail a-steach a’ mhòr-chuid de dh’ Alba tuath air
aibhnichean Fhurtha agus Chluaidh. Chun an latha an-diugh cleachdar an
t-ainm Alba airson na dùthcha air fad.  Bha a’ Ghàidhlig aig a h-àrd
ìre san 11mh linn. Ach nuair a phòs Máel Coluim III (Maol-Chaluim
Ceann Mòr) Margaret ann an 1071, b’ i a’ Bheurla cànan a chùirt, agus
thòisich crìonadh na Gàidhlig bhon sin. Bha cùisean air an dèanamh nas
miosa leis a’ gheur-leanmhainn a rinneadh air a Ghàidhlig, le
mì-leasan malairteach agus le daoine a’ tighinn a-staigh as ùr. Tha e
coltach ge-tà gun robh an sluagh fhathast a' bruidhinn na Gàidhlig gu
1400.

Mun àm seo, thòisich an cànan a' fàs diofraichte bho Ghàidhlig na
h-Èireann.

Thòisich a' Ghàidhlig a' crìonadh air tìr-mhór na h-Alba mu thoiseach na 13mh linn agus leis a-seo thòisich i a bhith a' call a h-inbhe mar chànan nàiseanta. Mu thoiseach na 15mh linn bha sgeul air tighinn Mì rùn mòr nan Gall agus cò-strì eadar na h-Albannaich Ghàidhealach agus na h-Albannaich Gallda. Ged a bhàsaich a' Ghàidhlig anns a' chuid as motha den Ghalldachd bha i fhathast ga bruidhinn ann am pàirtean mar Charraig agus na Ghall-Gaidhealaibh cho fadalach ris an 18mh linn.

Anns na bliadhnaichean moch anns an 16mh linn, dh' atharraich na Goill ainm na Gàidhlig bho Scottis gu "Erse" (agus sin a' ciallachadh Èireannach). Chleachdadh "Scottis" bhon uair sin mar ainm airson buidheann de dhual-chainntean a dh' fhàs bho Bheurla Meadhan Aoisean (Middle English) a bha ga bruidhinn am broinn Rìoghachd na h-Alba). Chruthaich sin sgaradh eadar na daoine ann an Alba aig an àm agus chunnacas na Gàidheil mar sluagh chèin.


Sgùrr Alasdair, a' bheinn as àirde san Eilean Sgitheanach. Tha iomadh
benn anns an Alba ainm Gaidhlig.  Chrìon an cànan gu mòr le sgiùrsadh
nan Gaidheal an dèidh Blàr Chuil Lodair an 1746. Air sgàth 's gun do
dh' fhàs na Cinn Cinnidh nan uachdarain às dèidh Blàir Chuil Lodair,
dh' fhàs sgaradh eadar na daoine agus na h-uaislean. Bha na uaislean
a' measgachadh le muinntir an Deas, a' bruidhinn Beurla agus ghabh iad
thairis cleachdaidhean Gallda. Mar sin chaidh iad an ceangail ri
muinntir na Gàidhealtachd a dh'fhàs bochd. Chuir an Scottish Society
for the Propagation of Christian Knowledge (SSPCK) sgoiltean air a'
Ghàidhealtachd gus cur às do cleachdaidhean Gàidhealach agus cànan nan
Gàidheal. Bha iad den bheachd gun robh sin a' dèanamh math do muinntir
na Gàidhealtachd. Bhon sin bha droch inbhe aig a' Ghàidhlig, oir cha
robh ach na daoine bochda ga bruidhinn, agus na daoine cumhachdail a'
bruidhinn na Beurla. San 19mh linn bha àireamh nan daoine agus le sin
an luchd-labhairt a' crìonadh gu luath air sgàth Fuadaichean na
Gaidhealtachd.

B’ e cùnntas-sluaigh 1891 a’ chiad fhear a chunnt àireamh
luchd-bruidhinn na Gàidhlig, agus chaidh 210,000 a clàradh ann an Alba
aig an àm sin. Ach bha imrich air falbh bhon Ghàidhealtachd, foghlam
sa Bheurla agus buaidh nam meadhanan Ghallda a’ ciallachadh gun robh
a’ Ghàidhlig a’ sìor chrìonadh tron fhicheadamh linn. Sa
chunntas-sluaigh ann an 1991, cha robh ach 65,000 air an clàradh mar
luchd-bruidhinn na Gàidhlig, an treas cuid de na bha ann ceud bliadhna
ma bu tràithe.

Cultar
Faic cuideachd Bàird Ghàidhlig, Seachd, Ealain, Ceòl Gàidhlig

Tha beul-aithris agus dualchas litreachais làidir aig a' Ghàidhlig
agus i air a cleachdadh mar chànan nam bàrd fad linntean. Tha ceòl
tradaiseanta Gàidhealach air fàs nas coileanta bho na 60an, agus tha
barrachd is barrachd phàrantan a' togail an cuid cloinne tro mheadhan
na Gàidhlig.

Na Meadhanan Tha stèisean Gàidhlig aig a' BhBC, a sgaoileas cuideachd
còmhla ris a' Ghàidhlig Èireannach Raidió na Gaeltachta. Tha prògraman
Gàidhlig air an telebhisean air an sgaoileadh leis a' BhBC cuideachd,
aig a bheil fo-thiotalan Beurla. Nì STV (pàirt Albannach aig ITV) cuid
prògraman Gàidhlig air a shon fhèin agus don BhBC. Tha e comasach do
dhaoine le Freeview TeleG fhaighinn, a sgaoileas fad uair a thìde gach
feasgar.

Thòisich seanail ùr digiteach, BBC Alba, air 19 An t-Sultain 2008, a
tha ri fhaicinn tro Sky agus Freesat. 'S e co-obrachadh eadar BBC
Scotland agus MG Alba a th' ann. Tha MG Alba na iomairt ùr air
maoineachadh le Riaghaltas na h-Alba gus sgaoileadh Gàidhlig a
bhrosnachadh.

Cànan Fuaimneachadh Fuaimreagan Tha an t-stràc throm aig fuaimreagan
na Gàidhlig, leis na litrichean à, è, ì, ò, ù. Tha an t-stràc gheur
air uairibh air fhaicinn ann an sgrìobhaidhean, le é agus ó
comharraichte, ach am bitheantas, tha stràc throm aig a h-uile
fuaimreag.Tha dualchas Ceilteach aig a' chuid as motha de dh'fhacail
Ghàidhlig. Ach tha mòran fhacal sa chànan bho chainntean eile ris an
canar "facail iasadachd". Tha mòran dhiubh a' tighinn bho Laideann
(muinntir, Didòmhnaich), seann Ghreugais le buaidh mhòr air an roinn
diadhaidh (eaglais, Bìoball bho Ekklesia is Biblos), Lochlannais
(eilean, sgèir), Eabhra (Sàbaid, Aba) agus Beurla Gallda (briogais,
aidh).

Tha dìth sgioblachaidh air an aiste seo.  Tha dìth sgioblachaidh air
an aiste seo. Feumaidh a dheasachadh gus an gèill e ri ìre iùthaidh as
àirde. As dèidh dha leasachadh, faodaidh sibh an teachdaireachd seo a
chur air imrich.

Tha oidhirpean ann an cànan ùrachadh tro cruthachadh nua-fhacail a'
bheanas ri adhartasan agus atharrachaichean a-rèir teicneòlais agus
cùisean eile co-cheangailte ri beatha an latha an-diugh. Ach 's tric a
thèid am facal Beurla a ghabhail agus a chur ann an litreachadh na
Gàidhlig; mar eisimpleir Telebhisean bho Television ('s e
"cian-dealbh" ainm eile sa Ghàidhlig air a shon nach eil cho cumanta),
coimpiùtar bho computer (ainmean eile nach tèid cleachdadh:
aireamhadair, bocsa-fiosa). Leis na gnìomhairean, mar eisimpleir, is
tric a thèid facail na Beurla a chleachdadh le deireadh Gàidhlig
(-eadh, no an Leòdhas, -igeadh) mar eisimpleir; "Tha mi a'
watcheadh/watchigeadh an telly" (an àite "Tha mi a' coimhead air a'
chian-dhealbh").

A' dol san cùrsa eile, tha buaidh air a bhith aig a' Ghàidhlig air a'
Bheurla Ghallda agus Beurla gu ìre, gu h-àraidh Beurla na h-Alba. Tha
facail iasadach bhon Ghàidhlig gus na cànananan seo mar : whisky
(uisge), slogan (sluagh-ghairm), brogue (bròg), agus clan (clann), ben
(beinn), glen (gleann) agus loch.Chanar àiteachas ris a' gnìomhachas a
tha ann am fàs barra air talamh. Chanar talamh-àiteachais ri fearann a
tha freagarach ri fàs barra. Is fàs bìdh am prìomh chuimse aig
àiteachas.

Tha àiteachas na bhunait do iomadh feumalachdan caochlaideach, an dà chuid biadh agus eu-biadh. Tha toraidhean eu-biadhachd coltach ri cotan, diut agus rubair, ana-cudromach an cuid tiribh, ach ann an Alba tha prìomhachas aig biadh agus chan eil mòran luach anns na toraidhean eu-biadhachd, coltach ri cloimhe agus bian no seiche. Tha àiteachas eu-coltach ri gnìomhachasan eile ann an iomadh dòigh. Tha gnìomhacasan seirbhis a' cruthachadh thoraidhean nach eil riatanach ri beatha. Nì carbadan agus àirneis beatha nas comhfhurtail, ach faodaidh daoine a bhi beò às an aonais. Chan urrainn dhuinn a bhi beò as aonais biadh. Is ann mar sin a tha àiteachas an gnìomhachas a bu chudthromaiche air feadh an t-saoghail agus tha e a' tarraing an uimhir riaghaltasan dha fhèin. Is gann gu bheil dùthaich san t-saoghal às aonais ministireachd airson àiteachas, ged a bhitheas gach gnìomhachas eile a' tighinn còmhla fo aire aon mhinistearachd a-mhàin.

Àiteachas agus Croitearachd[deasaich | deasaich an tùs]
Tha àiteachas na phàirt cudthromach de chroitearachd air taobh Sear na Gaidhealtachd, mar eisimpleir anns an Eilean Ghoirid, far a bheil croitean cho mòr ri 30 acair a' geilleadh cruithneach, eorna agus coirce ceart cho math 's a tha na tuathanasan air machair Siorramachd Naruinn beagan miltean dhan ear.

Chan eil mòran àitcheachas-croitearachd a' dol air taobh siar na dùthcha anns an latha an diugh, far a bheil an aimsir nas fliuch nan taobh Sear agus nas fliuch an diugh na bha e o chionn fichead bliadhna. A dh'aoindeoin sin, tha gairnealachd-croitearachd air tilleadh ris an Eilean Sgitheanach,Ratharsair agus Loch Aillse rè an deichead a chaidh, agus Comunn/Companaidh Coimhearsnachd ga co-ordanadh agus ga bhrosnachadh.

Ged nach eil mòran chroitearan ri àiteachas anns an latha an diugh, is
fheudar dhuinn aithneachadh gu bheil àiteachas riatanach do
chroitearachd. Às aonais àiteachas cha b' urrainn do chroitearan a
bheathaich an spreidh aca tron gheamhradh. Bha croitearan ri àiteachas
air feadh nan sgirean croitearachd sìos ri na 1970an, is e
ghiulan-bhathair saor, còmhla leis na beanntan-bhidhe a dh'èirich san
roinn Eòrpa aig deireadh na 1970an a chuir às àiteachas-croitearachd
air an taobh siar aig a' cheann thall, o chionn 's gun do dh'fhàs e
nas saoire biadh-sprèidh a cheannach a-steach o sgìrean eile le aimsir
agus fearann nas fhearr na bha e a bhith ga fàs aig an taigh. Tha
cothrom (an 2008) gun tig a' chuibhle mun chuairt anns na beagan
bliadhnachan a roimhainn.

Is e modh aiteachais a tha ann an croitearachd. Is e gnìomh croitear a
tha ann an croitearachd. Is croitear fear, neo té a sheilbheas
gabhaltas croite. Is e a tha ann an croit mion-tuathanas a thathas
seilbhichte fo gabhaltas croitearachd, nòs gabhaltais a tha dìonta
anns an lagh. Is e am bun-phrionnsabal den modh ghabhaltais seo gu
bheil an gabhaltas fhéin ann an seilbh an tí a phàigheas an
màl. Faodaidh don ghabhaltach (am fear a phàigheas an mal) a thoir neo
reic a ghabhaltas ri treas tì mar a thogras e. Aig a cheann thall tha
coireachan an gabhaltach anns an suidheachadh seo a' fàgail
"tighearna" le oighreachd a tha fo an nos gabhaltas seo as aonais
uidhe anns an fhearainn air barrachd an mal airson cleachdadh an
fhearainn. Tha seo gu tur eu-coltach ri gabhaltasan airson
tuathanasaibh àbhaisteach, nach ruith ach rè cumhnant-ghabhaltais, mar
is tric de fichead bliadhna. Aig deireadh an teirm faodaidh don
oighreachd a dh'aontaich gabhaltas eile neo faodaidh do tighearna an
oighreachd a ghabhail an tuathanas thairis a fhèin, ma bhitheas na
gabhaltasan gu lèir air an oighreachd a tighinn gu ceann còmhla
bithidh cumhachd aig an tighearna a fhuadaich na tuathanaich far an
oighreachd agus toirt am fearann gu lèir na làimh fhèin, mar a
thachair 's an Lodaidh air oighreachd Hopetoun, faisg air Loch Iubhar
anns a' bhliadhna 2008. Tha gabhaltas croitearachd, a' cuir bacadh air
an leithid seo de fuadaich.

Susbaint [falaich] 1 Tùsan Gabhaltas Croitearachd 2 Na Sgìrean agus
Siorrachdan Croitearachd 3 Àiteachas Croitearachd 4 Faic cuideachd 5
Ceanglaichean a-mach Tùsan Gabhaltas Croitearachd[deasaich | deasaich
an tùs] Ged a bhios mòran daoine a' cumail a-mach gu bheil gabhaltas
croitearachd sònraichte ri na sgìrean croitearachd a-mhàin, chan eil
sin buileach fìor. Is e a tha ann an gabhaltas croitearachd ach nòs
gabhaltais ro-aithnichte an lagh na h-Alba fo an t-ainm "kindly
tenancy" (gabhaltas coibhneil), roimhe meadhan an naoidheamh linn
deug, bha am modh gabhaltas seo measaichte a bhith seann fhasanta agus
cha do mhair e ach an Siorrachd Dùn Fris. Nuair a dh'aontaich an
Riaghaltas a sheasamh còirichean nan Croitearan an lùib sgrùdadh a'
Choimisean Napier ann an 1884 agus stèidheachadh Achd na Croitearachd
(1886), lorg iad samhail airson "gabhaltas croitearachd" anns an
gabhaltas coibhneil. Leis an inneal seo, sheachnaich an riaghaltas an
rèitich a chaidh air dèanamh ann an Èirinn 's an comh-aimsir, far an
d'fhuair na mion-tuathanaich Èireannach ceart am fearann a bha iad ag
àiteachadh a cheannachd.

Tha gach croit clàraichte agus tha am màl a phàigheas an croitear air
a rèitich bho àm gu àm le Cùirt an Fhearainn. Chan urrainn do chroit a
bhith nas motha na 30 acairean 'san fharsaingeachd (is chan eil e gu
diofair dé am màl a th' oirre), air neo chan urrainn dhan mhàl a bhith
nas àirde na £30 gach bliadhna (is chan eil e gu diofair dé cho mór 's
a tha e).

Na Sgìrean agus Siorrachdan Croitearachd[deasaich | deasaich an tùs]
Tha "sgìrean croitearachd" sgapte air feadh sia Siorramaich, ris an
chanar na Siorrachdan Croitearachd. Is iad: Siorramachd
Earra-Ghàidheal, Siorrachd Inbhir Nis, Siorrachd Rois, Cataibh,
Gallaibh, Sealltainn. Ach airson Sealltainn tha na siorramachdan seo
gu lèir ann an Gàidhealtachd na h-Alba. Chan eil ach da shiorrachd 's
a' Ghaidhealtachd nach eil 's na siorrachdan croitearachd- Peairt agus
Obar Dheathain, Da shiorrachd air iomall ear-deas na Gaidhealtachd, a
bha a' gabhail a-steach roinn Gaidhealtachd agus roinn Galltachd.

'S e Leabhar-eòlais, Cuairt Leabhar neo Leabhar mòr-eòlais leabhar
fa-leth neo leabhar ioma-ròil, a tha lìonta le gearr-aistean mu iomadh
cuspairean. Is amas gach cuairt-leabhar a chruinneaich am
farsuinneachd de eòlas aig Mac an Duine.

Nochd an coinceap de'n Chuairt Leabhar anns an Fhraing, an dà chuid,
mar toradh don "Soillseadh" agus don "Chara-Mhuiltean Fhrangach" de
1789. Bha feallsanaich coltach ri Voltaire de'n bheachd gu robh
freagairtean ri uile ceist aig Mac an Duine ri lorg anns na
saidheansan nàdurra, air barrachd bha iadsan a' creidsinn gu robh
eòlaich an latha air gabhail greim air nàdur an dùil gu lèir. B' e
amas na an "Encyclopédie" a chaidh an clò ann an 1799, agus a bha
maoinichte le Riaghaltas na Frainge a bhith na cuairt-leabhair a
sheasadh anns an ionad a bha aig a' Bhìobuill a roimhe sin:
Leabhar-Mòr de fhirinn an dùil.



Àiteachas Croitearachd[deasaich | deasaich an tùs]
Tha buaidh aig nàdur na tìre agus meud nan croitean air àiteachas croitearachd. B'e àiteachas measgaichte a bha ann o thus, ach 'san latha an diugh is glè bheag de pòr a chuireas croitearan ach siud 's an seo.

Faic cuideachd[deasaich | deasaich an tùs]
Coimisean Napier
Coimisean na Croitearachd
Caidreachas Croitearachd na h-Alba
Ceanglaichean a-mach[deasaich | deasaich an tùs]
Caidreachas Croitearachd na h-Alba ... duilleagan Gàidhlig
AmBaile: Croitearachd


Is e a tha ann an Ailtire, fear (neo té) a dhealbhas togalaichean. Chanar Ailtireachd ris an saor seo, agus measar anns an latha an diugh gur e ealdhain (proifeasan) a tha ann. Tha an stoidhle ailtire dìonta ann an lagh na h-Alba agus iomadh dùthchannan eile. Tha sin ri ràdh, nach faod neach sam bith a chumail a-mach gur e ailtire a tha ann mur eil e na bhall de comann ailtireachd proifeiseanta na tìre. Feumaidh do ailtirean a chumail ri riaghailtean proifeiseanta anns an obair acasan, an da chuid, a dhìon muinntir na dùthcha bho dhroch ailtireachd agus a dhìon deagh ainm na h-ealdhain.

Tha eachdraidh na proifeasan seo ann an Eòrpa a' dol air ais ris na meadhan aoisean. B' e iadsan a ghin proifeasan na h-ailtireachd, mar a chì sinn i an diugh, na maighstir-clachairean a bha os cionn togail de Arosaibh (àrd-eaglaisean) eadar an 11mh cheud agus an t-Ath-Leasachadh anns an 16mh linn.

Ged a tha ailtirean air a bhith ri dealbhachadh togalaichean cudthromach os cionn ceudan nan bliadhna, chan ann gu tric a bhiodh iad a dealbhachadh taigheadas prìobhaideach ach airson daoine air leth bheartach. Is ann mar sin (ann an Alba mar eisimpleir), chithear seann taighean-mòra nan uachdaran a chaidh air dealbhachadh a rèir stoidhlean, a bha fasanta 'san latha air feadh na h-Eòrpa, ach far a bheil taighean co-aimsireil nan daoine cumanta fhathast maireannach lorgar gu bheil na taighean beag seo a' leantainn cruth cumanta na sgìre. Mar is tric tha na stoidhlean ionadail seo a' comharrachadh, chan ann a-mhàin linn an togail ach an stuth togail a bha so-gheibhte gu saor anns an sgìre aig an àm.

Is e a tha ann an teicneòlas an àlach de sgilean agus fiosrachadh a tha sònraichte ri cruthachadh goireasan de gach seòrsa.

Aithnichear anns an latha an diugh trì inbhe de teicneòlas: Teicneòlasan Ìosail, Teicneòlasan Meadhanach agus Ard Teicneòlasan.

Mar sin tha teicneòlas (ged nach eil e ach aig ìre ìosal) an dèanamh bogha agus saighead le ceann cloiche. Feumaidh muinntir a' chiad dhomhainn a bhi faiceallach co-dhiù nuair a bhios iad a' measadh teicneòlasan simplidh - oir ged nach eil na teicneòlasan fa-leth seo stèidhichte air saidheans mar a bhiodh sinn ga tuigsinn, tha eòlas agus sàr-sgilean aig tùsanach air bith a tha comasach a dhèanamh faobhar-ghearraidh a spealg cloiche.

Thoisich sàr-eòlaich a dh'aithnich seo rè na beagan bliadhnaichean a chaidh, bu sònraichte an Canada, far a bheil 's an latha an diugh colaiste neo dha a' tairgse cùrsaichean an "teicneòlasan tùsanaich" air toiseach a dh'aithneach.

Tuigear, bho na facail as àirde, gu bheil roinn de teicneòlas sònraichte ri gach roinn gnìomhachais. Nas àirde a bhios inbhe de teicneòlais, nas eagnaidh a bhios na rudan dèanta leis na teicneòlaich.

Tha obraichean (neo innealan) mar "rathad-iarainn" nam deagh eisimpleir den dòigh a tha teicneòlas fa-leth sònraichte ri gach seòrsa muileann, agus tha diofar seòrsaichean rathad-iarrainn a' crochadh air teicneòlasan aig ireaibh eadar-dhealaichte. Anns an 17mh Linn, cha deach cleachdadh air gadaibh iarrainn ach air maidibh fiodha.

Glèidhear na carbadan air na gadaibh leis na slisean agus sin a h-aon prionnsabal a tha cleachdta 'san lath an diugh ged is a tha "An teicneòlas air gluasad ar adhart gus an aite cuibhlean fiodh a ruithe aig 2mph air gadaibh fiodh, chì sinn trèanaichean sar-luatha le cuibhlean stàilinn a ruith aig 300 mìle san ur air gadaibh stàilinn.

Is ann an innleadaireachd am proifeasan a chuireas saidheans-nadurra an gniomh a chruthaich goireasan freagaireach ri feumalachdan dhaoine. Canar innleadair, neach-innlichidh neo (an Eireann) Innealtoir riu a tha a' sas ann.

Is e freumh-fhacal de innleadair innlich, gniomhara a tha a' ciallachadh a bhi cruthachadh rudan as ur. Tha seo an co-mheas leis an fhacal Eireannach Innealtoir a tha steidhichte air an fhacal "inneal".

A dh'aindeoin sin, Is e obair nan innleadair (neo na nInnealtoiri) a bhith ri dhealbhadh agus ri dhèanamh innlean agus/neo obraichean ùr a fhreagaireas ri feum an latha. Tha bunachar na proifeasan a' dol ar ais ri linn nan righ, nuair a bha "innleadair" na h-oifigear arm le eolas a thogail obraichean dionaidh agus ionnsaigh (meinichean mar eisimplir), comhla le innealan chogaidh- muilnean fudair is an leithid. Mu deireadh an 18mh linn chruthaich Iain Smeaton, an ceann iar na Sasainn, an stoidhle "Civilian Engineer", airson a fhein agus esan a' tairgse seirbhisean teicniuil, steidhichte air tuigse de feallsanachd-nadurra, anns an t-saoghal siobhalta- i.e. taobh a muigh laghan an arm. Bha seo co-aimsireil le toiseach de "Car a' Mhuiltean a' Ghniomhacas", agus lorg Smeaton agus na Luchd-Innlichidh a thanaig as an déidh feille airson na seirbhisean aca, an cruthachadh sgeamaichean airson canalaibh agus drochaidean comhla le rathaidean, taighean solais, muilnean-uisge agus obraichean meinearachd, mus an deach iad a-steachd, trath 's an 19mh linn, air innealaibh-stoith, rathaidean-iarrain agus roimhe deireadh an linn dealanachd agus conaltradh-dhealain. Anns an 20mh linn, chuir muileanean de innleadairean an saor-bheatha a-steachd ri leasaicheadh de reidio, itealanan, agus coimpiutairean, ged 's chaidh iad air ais cuideachd ri leasachadh de innealan chogaidh cumhachd-mhor gu leor a dheanamh milleadh air an t-saoghail.

Cha mhòr nach eil innleadair air dealbhadh neo air dèanamh a h-uile rud a chleachdas sinn gach latha! Carbad? Is e innleadairean a dhealbh e. Rathad? Is e innleadair a dhealbh e. Drochaid? Is e innleadair a dhealbh i. Solas dhealain? Is e innleadair a dhealbh sin, agus an uidheam gu lèir a tha cruthachadh an dealain agus h-uile sian eile a bhitheas na ruith air dealan.

Tuigsear gur e proifeasan ioma-fhillte a tha ann an innleadaireachd. Mar sin, 's an latha an diugh tha innleadaireachd roinnte eadar caochladh sgoiltean. Is iad na prìomh roinntean den phroifeasan:

Innleadaireachd Shìobhalta: A ghabhas a-steachd obraichean a tha steidhichte air talmhuinn, mar eisimplir rathaidean, drochaidean, obraichean uisge. Is e sructur a tha anns gach ni de na h-obraichean seo.
Innleadaireachd Mheiciniuil: A dheiligeas le innealaibh de gach seorsa.Inneal Mar eisimplir taosgairean, innealan fuaghail, tractaran, muilnean gaoithe.
Innleadaireachd Dhealanachd: A ghabhas a-steachd uidheam de h-uile seorsa a ruitheas air dhealain. Mar eisimplir: muilnean-dhealain, loidhnicheachean dhealain, uidheam reidio agus fonaichean-laimhe.
'S e a tha ann an gobha fear a chruthaicheas rudan a-mach à meatailt. Chan e ceàrd a-mhàin a tha ann an gobhaireachd, ach àlach de cheàrdan fa-leth, a chruthaicheas bathair à mheatailtean eadar-dhealaichte.

Is e gnìomh nan goibhnean-dubha rudan a chruthaich à iarann. Nì goibhnean-dubha an cuid as motha den obair aca air iarann aig teas, air am bi an t-iarann na dearrsadh dearg-bhuidhe.

Is e gnìomh nan goibhnean-geala, rudanan a chruthachadh à meatailtean ghile, e,g, staoinean, sinc, Almain.

‘S e fear neo tè a tha an sàs anns na feachdan armachd neo buidheann eile dhen sheòrsa th' ann saighdear.[1] Tha feadhainn ann a thaghas an dreuchd sin gu saor-thoileach ach tha feadhainn eile a tha nan saighdearan o chionn 's gur e dleastanas nasgach anns an dùthaich aca. Thoir ùghdarrasan na stàite trèanadh agus acfhainn dhuibh airson na dùthcha a dhìon. Sgaraidh na feachdan armachd ann an caochladh bhuidhne, neo rèisimeidean, mar eisimpleir saighdear-coise, saighdear-mara, saighdear-tochlaidh neo saighdear-eachdraidh, etc).[2]

‘S ann às an t-seann fhacal Ghàidhlig saiget[3] (saighead) a thàinig am facal saighdear.‘S ann às an fhacal Laideann solidus (tuarasdal) a tha am facal airson saighdear anns a’ mhòr-chuid dhe na cànanan anns an Roinn Eòrpa: Soldato (Eadailtis agus Esperanto), Soldat (Catalanais, Danmhairgis, Frangais, Gearmailtis, Nirribhis agus Suainis), Soldado[4] (Portagailis agus Spàinntis).

Chan e làmh-chòmhraig a th' ann gach saighdear co-dhiù. Ged a gheibh a h-uile saighdear trèanadh bunaiteach fo armaibh, tha feadhainn ann a nì dreuchdan agus seirbheisean eile am broinn an Airm a bharrachd air a bhith dìreach a’ sabaid, mar eisimpleir gnothaichean clèireachail, solarachd, innleadaireachd, sgrùdadh neo trèanadh.

Is e a tha ann an Innleadair neach proifeiseanta a tha ri Innleadaireachd. Is ann an innleadaireachd a tha an gnìomh agus am proifeisean a bhitheas ri dealbhadh de uidheam, acfhuinn neo obraichean, stèidhichte air prionnsabalan saidheans, agus ro-dhearbhta le rìomhaireachd. Air barrachd dealbhadh bithidh innleadairean ag obair mar manaidsearan air pròiseactan innlichidh, neo a ruithe pròiseasan innlichidh

An iomadh dùthaich tha an stoidhle de "Innleadair" dìonta - a' ciallachadh nach faod duine sam bith a chantainn gu bheil e na h-innleadair mur eil barantas innleadaireachd aige.

Anns an Èirinn, mar a tha air feadh Eòrpa ach am Breatuinn a-mhàin, is e stoidhle dìonta a tha ann an innealtoir. Chanar "Innealtoir Proifeasanta" ris a tha air cosnadh ceum oilthigh ann an sgoil-innleadaireachd. Nuair a bhitheas an t-innleadair òg air a bhith ri innleadaireachd aig inbhe freagarrach airson trì bliadhna, faodaidh esan a chuir a fhèin air adhart airson lèirmheas agus, ma bhios an lèirmheas fàbharach, thèid a chlàradh mar Innealtoir Chairte.

Anns an Rìoghachd Aonaichte, chan eil "innealtoir" neo "innleadair" na stoidhle dìonta idir. Faodaidh do neach sam bith a chumail a mach gur e innleadair a tha ann, ged 's a tha "Innleadair Chairte" na stoidhle dìonta riutha a tha air dol fo lèirmheas agus air clàradh le Comhairle Innleadaireachd na Rìoghachd Aonaichte. Anns an t-samhradh de 2007 ghluais Riaghaltas na Sasainn nas dlùth ri suidheachadh na h-Èireann, nuair a thòisich iad a chuir an stoidhle "innleadair proifeiseanta" air innleadairean le ceum an innleadaireachd.


duilleag aghaidh

Faclair
BOITEAGAN

Cha b'àbhaist dha na boiteagan a bhith cudromach san Eilean. Ach le barrachd is barrachd chaorach gan cumail air pàircean feurach (far a bheil na boiteagan beò), an àite talamh-monaidh (far nach urrainn dha na boiteagan a bhith beò - ann am fraoch is mòine co-dhiù) tha na galaran seo a' fàs nas cumanta.

H. contortus
Boiteagan dhen ghnè Haemonchus
contortus ann an stamag chaorach (dèan gliog).
(NB: chan eil H. contortus cumanta san Eilean ach nach e a tha na dheagh dhealbh!)
Tha an t-uabhas de bhoiteagan a' tighinn beo ann an stamagan agus mionach an dà chuid cruidh agus chaorach. Is iomadh gnè dhiubh a tha air uachdar na talmhainn. (Mar as tric cha bhi boiteagan-cruidh a' toirt buaidh air boiteagan-chaorach, agus tha a chaochladh fìor cuideachd). 'S iad caoraich as motha a bhios a' fulang le boiteagan.
Mar as tric tha na h-inbhich a' tighinn beò air lìnigeadh rian-cnàmhaidh a' bheathaich. Tha na h-uighean acasan a' doirteadh a-mach sa bhuachar, an uair sin tha na larbhaidh a' gur agus a' tighinn a-mach air na cluaintean feurach. Mar as fhaide 's a thèid a' bhliadhna air adhart, 's ann as motha a tha an truailleadh a' togail air an ionaltradh, agus na beathaichean gan slugadh a-rithist nuair a chriomas iad am feur. San dòigh sin, dh'fhaodadh na mìltean thar mìltean dhe na h-inbhich a bhith a' togail suas am broinn nam beathaichean.

Sa chumantas 's iad na larbhaidh a motha a nì cron, 's iad a' sìor ghluasad a-steach do, agus a-mach às, lìnigeadh balla an rian-cnàmhaidh.
'S iad beathaichean òga air a bheil na boiteagan a' bualadh gu trom, agus is iad a bhios a' bàsachadh gu math tric air sgàth droch spùt is tiormachadh-cuirp. Chan eil caoraich a tha còrr is bliadhna a dh'aois a' sealltainn chomharraidhean follaiseach idir - ach tha iad gan iomchar agus gan aiseag dhan ath ghinealach. Agus bidh buaidh nas do-fhaicsinnich air na h-inbhich cuideachd - call òrdain, call bainne, tilgeil, droch rùsg agus a leithid.

'S e galar a tha seo a tha a' buntainn ris an treud gu lèir - no (dòigh eile ri thuigsinn) ris an fheurach far a bheil iad ag ionaltradh. Ma 's e 's gu bheil comharraidhean air aon uan, tha seo a' ciallachadh gu bheil am milleadh a' tòiseachadh ann am mòran eile cuideachd - feumar leigheas a thoirt dhan treud air fad. Ach bhiodh e air a bhith nas fheàrr nan tugadh cungaidh-bhacaidh dhaibh sa chiad àite.


Cearcall-beatha agus modh-sìolachaidh ...

Tha na h-inbhich a' tighinn beò ann an rian-cnàmhaidh bheathaichean, agus cuiridh iad an t-uabhas de dh'uighean, gu h-àraidh tràth as t-earrach - mu àm breith nan uan. Thig na h-uighean asta sa bhuachar. Guiridh larbhaidh sna h-uighean taobh a-staigh a' bhuachair; tha dà ìre ann gus an nochd larbhaidh gabhaltach na treasa ìre air an fheurach. Cho fad 's a tha an talamh gu ìre mhath fliuch, tha iad comasach air snàmh suas gu bileagan feòir, far a bheil iad a' tighinn beò ann am boinneagan dealta (faic an dealbh os ìosal). Tha an ìre seo dhem beatha, ma tha, gu math an crochadh air an t-sìde. Cuiridh turadh às dhaibh - ach chan eil seo cumanta as t-earrach san Eilean!

beaga
Larbhaidh a' tighinn beò ann am boinne dhealta air bileag
fheòir. Dèan gliog agus chì thu na larbhaidh beaga biodach.
Tha co-chairdeas eadar an astar air am bi na larbhaidh a' fàs, agus dè cho math 's a tha an t-sìde. Thàinig seo gu bith gus am biodh an àireamh as motha de larbhaidh gabhaltach air an fheurach dìreach aig an àm 's a tha na h-uain a' tòiseachadh a dh'ionaltradh. Ithidh na h-uain na larbhaidh cuide ris an fheur, thèid na larbhae a-steach do lìnig an stamaig no a' mhionaich aca agus thig tòrr milleadh gu math luath.

electro
boiteagan air taobh a-steach mionach uain
Tha iad air lìnigeadh a' mhionaich a sgrios. Bheir sin droch spùt air a' bheathach.

Tha iad a' fantainn beò tron gheamhradh ann an dà dhòigh:

1. Larbhaidh aig ìre 3 am broinn balla rian-cnàmhaidh a' bheathaich, a tha air sguir a dh'fhàs airson greis (is iadsan a dh'ath-bheòthachas aig àm breith nan uan - nuair a thuiteas dìon a' chaorach gu nàdarrach - agus a thòisicheas air uighean a chur); agus:
2) Uighean a chaidh a chur gu ruige deireadh an t-samhraidh agus a dh'fhuirich beò san fheurach, gun a bhith a' fàs.


COMHARRAIDHEAN ...'S e spùt agus call òrdain a tha na biastan seo ag adhbharachadh. Fìor droch spùt uaireannan, a dh'fhaodadh beathach òg a mharbhadh.


An leigheas air an son ...

A-rithist, "is fheàrr cungaidh-bhacaidh na leigheas". Nuair a thig na comharraidhean air àireamh beag no mòr a-mach às an treud, feumar leigheas a thoirt dhan treud gu lèir. Nuair a tha na comharraidhean air nochdadh, dh'fhaodadh e a bhith doirbh an fheadhainn sin a thoirt am feabhas a chionn 's gu bheil am milleadh dèante mar-tha san rian-cnàmhaidh aca, agus cha slànaich e gu math gu sìorraidh bràth.
Is iomadh cuingidh-leighis durrag-mharbhach, no anthelmintic, a tha ri fhaighinn air a shon. 'S e am bheat as fheàrr a bheir comhairle dhut man deidhinn.


Cungaidh-bacaidh airson boiteagan ...

San Eilean Sgitheanach, gu math tric chan eil croitearan no tuathanaich a' dòsadh an cuid chaorach gu cunbhalach an aghaidh bhoiteagan air sgàth 's gu bheil deagh fhios aca nach eil iad cho buailteach boiteagan a thogail air talamh monaidh (tha tòrr a' bharrachd eagail air muinntir an Eilein ron ghlupad). Ach fiù 's air talamh monaidh, tha 'àiteachan gorma' feurach a b'urrainn a bhith air an truailleadh. Cuideachd, ma tha na dianagan no an fheadhainn a tha a' giulan leth-uain, mar eisempleir, air an cumail anns na pàircean ro àm breith gus piseach a thoirt air an òrdan, tha iad buailteach boiteagan a thogail. (Bhiodh e glè mhath nan cumadh an fheadhainn seo air pàircean air nach robh caoraich gan cumail airson còrr is bliadhna - no 'feurach glan' mar a chanas iad, a chionn 's nach biodh larbhaidh gabhaltach ann. Ach cha ghabh seo a dhèanamh san Eilean air sgàth gainnead àiteachan feuraich).
Bu choir a h-uile chaorach, eadar 's gu bheil iad a-muigh air a' mhonadh no a-staigh sna pàircean, a dhòsadh an aghaidh bhoiteagan mu 6-8 seachdain ro àm breith. Feumar dèanamh cinnteach gu bheil an dòs seo eifeachdach an aghaigh nan inbheach agus nan larbhaidh (larbhaidh a' gheamhraidh a th' air sguir a dh'fhàs nan cois). Cuiridh seo às dhan srùth uighean aig àm breith, agus air an dòigh sin bidh na h-uain air an dìon gu ìre mhath. Faodar dòs an aghaidh a' ghlupaid a thoirt dhaibh aig an aon àm. Nuair a thèid iad dhan mhonadh às dèidh breith, togaidh iad tomhas de bhoiteagan an sin agus feumar an dòsadh a-rithist aig an ath thrusadh ('s e "an comharrachadh" (àm-spothaidh) a tha seo, mar as àbhaist).

Bu choir dòs a thoirt dhaibh a-rithist mus tèid iad dha na reitheachan.

Ma 's e 's gun deach na h-othaisgean a gheamhrachadh air taobh sear Siorrachd Rois (cleachdadh a tha cumanta san Eilean), feumar dòs a thoirt dhaibh nuair a thilleas iad mus tèid iad a-mach air an ionaltradh no air a' mhonadh.

dosadh
Dòsadh chaorach le gunna-dòsaidh.
Feumar a bhith faiceallach gun a bhith a' milleadh
nam fiacal - agus gun sluigear an dòs!

duilleag aghaidh
gu bàrr na duilleige

Faclair
duilleag aghaidh

Faclair
Buille cnuimh


cnuimheagan air lot bheathaich ...
- dean gliog air mur an do dh'ith thu bho chionn ghoirid!
cnuimheagan
'S i a' chuileag Lucilia serrata ("greenbottle") a bhios air a tarraing do lot air beathach, far a bheil i a' cur uighean (na ceudan dhiubh). Guiridh iad gu math luath ('s gann gun gabh a chreidsinn dè cho luath 's a thachras e) agus thig na cnuimheagan àsta.

Tha na biastan seo a' sgeitheadh a-mach puinnsean a chnàmhas feòil a' bheathaich, agus nì iad cron mòr mura tèid bacadh a chur orra. 'S e rud a tha seo a bhios a' nochdadh as t-samhradh agus as t-fhoghair, nuair a tha na cuileagan am pailteas! Air sgàth sin, tha e cudromach gun a bhith a' spoth bheathaichean le sgian sna mìosan seo (oir thèid cuileagan a tharraing dha na creuchdan).


Cungaidhean-leighis air a shon ...

San t-seann aimsir, bhathar a' liacrachadh teàrr air lot bheathaich gus na cuileagan a chumail air falbh. Aig deireadh na ficheadamh linn, chaidh stuthan ceimigeach ùra - na pyrethroids cochurach - a chur an gnìomh airson cungaidh-bhacaidh, ach gabhaidh an cleachdadh nan leigheas cuideachd, air am frasadh no air an doirteadh gu dìreach air a' mhilleadh fhèin.

squirt
A' frasadh nam pyrethroids
air caoraich le uidheam sònraichte.

Cungaidhean-bacaidh air a shon ...

'S fheàrr cungaidh-bhacaidh na leigheas. Cleachdar na pyrethroids cochurach, air an doirteadh no air am frasadh air druim a' bheathaich ron àm as motha cunnart as t-samhradh - thèid seo a dhèanamh tràth san Iuchair aig a' char as fhaide. Measgaichich agus sgaoilidh na pyrethroids anns a' ghèir a tha a' comhdach craiceann a' bheathaich, agus mairidh iad an sin fad co-dhiù mìos a thìde gun call èifeachd idir.

Nì diopadh le pyrethroids a' chùis cuideachd, agus s' fheàrr le cuid diopadh seach frasadh. Bhiodh diopadh le organophosphates na bhacadh math cuideachd ach mar as àbhaist tha croitearan ag iarraidh na h-OPs a chleachdadh aig deireadh an t-samhraidh no as t-fhoghar nuair a tha a' chlaimh a' bagairt orra, agus tha seo ro fhadalach sa bhliadhna airson mòran buaidh a bhith aige air buille cnuimh.

Cuideachd, tha e cudromach a bhith a' deiligeadh le cùisean a bhios a' tarraing chnuimheagan dhan bheathach; mar eisimpleir, bha ciobairean a-riamh a' gearradh na clòimhe mu tholl a' mhàis as t-samhradh le deamhais, oir nuair a thig an sgàird orra thèid an ceann-deiridh a dhroch thruailleadh mura deach a' chlòimhe a gheàrradh dhiubh. Seo as coireach cuideachd gun tèid earbaill nan uan a ghearradh aig àm a' chomharrachaidh.


duilleag aghaidh
gu bàrr na duilleige

Faclair
duilleag aghaidh

Faclair
Fiabhras Bainne

- cùis èiginneach!

'S e cion-calcium às màthair-adhbhar dha fiabhras bainne, no "fiabhras a' bhainne" mar a bhios cuid ag ràdh, ann an crodh is caoraich. 'S e hypocalcaemia ainm eile air a shon ('s e sin ri ràdh, cion calcium san fhuil). Mar as trice cluinnear daoine a' cannail 'fiabhras bainne' ris nuair a nochdas e am measg crodh, ach canar hypocalcaemia ris an rud ann an caoraich.
Tha rudeigin coltach ris a' nochdadh ann an coin cuideachd (agus agus ann an cinne-daonna!)
Ann an caoraich, tha fiabhras bainne nas buailtich tachairt san trian mu dheireadh dhen torrachas, i.e. ro àm breith. Tha seo eadar-dhealaichte bho chrodh is coin, far a bheil e a' togail ceann goirid às dèidh àm breith. Ach dh'fhaodadh e a bhith a' bualadh air caoraich às dèidh àm breith cuideachd. Gu tric 's e caoraich nas sine a bhios ga fhaotainn. 'S e cùis èiginneach a th' ann, agus gheibh an dà chuid crodh is caoraich am bàs mura faigh iad leigheas gu math aithghearr - taobh a-staigh sia uairean ann an caoraich, ach beagan a bharrachd ùine ann an crodh.

Na Comharraidhean ... (caoraich)

bainne
Caora air a bualadh le hypocalcaemia.
An toiseach, dh'fhaodadh caoraich a bhith tuainealach agus frionasach; an uair sin, fàsaidh iad lag gu math luath agus thèid iad nan laighe le an ceann sìos air an làr. Gu math tric bidh iad a' tarraing anail gu luath agus a' sgeitheadh cìr a-mach air na cuinnlean aca; uaireannan bidh cìobairean a' smaoineachadh le mearachd gu bheil fiabhras-clèibh orra. Thig am bàs gu math aithghearr às dèidh seo oir tha gainead de chalcium a' cur stad air an cridhe. Tha e uaireannan doirbh a bhith ga shònrachadh bho pregnancy toxaemia ma thig e ro àm breith, agus bho hypomagnesaemia ma thig e às dèidh breith.*

Ann an crodh, 's e na h-aon chomharraidhean a thig orrasan cuideachd. Tha e cumanta ann an crodh-bainne leithid na feadhainn mu deas; tachraich e às dèidh dhaibh breith, nuair a tha iad a' toirt an t-uabhas de bhainne (a chionn 's gu bheil am bainne làn calcium). Chan eil e cho cumanta ann an crodh-laoigh leithid na th' againn a-bhos an seo san Eilean Sgitheanach, ach tha e a' togail ceann bho àm gu àm.

An leigheas air a shon ...

Gabhaidh fiabhras-bainne a chur ceart gu sgiobalta, ma thèid na comharraidhean fhaicinn leis a' bhuachaille ann an deagh àm. Nuair a thèid calcium ann-stealladh a-steach dhan fhuil, a' cleachdadh prìomh chuisle an sgòrnain, thig iad am feabhas gu math luath agus bidh iad nan seasamh a-rithist ann am beagan mhionaidean. Ach tha cìobairean is croitearan nas buailtich a bhith ga ann-stealladh fon chraiceann. Tha seo tòrr nas fhasa, agus nas so-dhèante a-muigh ann am pàircean no air a' mhonadh, gu tric ann an droch shìde. Obraichidh e fhathast, ach chan eil e cho luath no cho buileach èifeachdach.

Gu math tric thèid measgachadh de chalcium agus de mhagnesium a chleachdadh, a chionn 's gu bheil e uaireannan doirbh fios le cinnt a bhith agad cò am fear dhiubh a tha a' bualadh air a' bheathach.

Seann leigheasan ...

San naodhamh linn deug, bhathar a' smaoineachadh gur e puinnsein a bh' anns an ùth agus bha iad a' stealladh acriflavin a-steach na sinean. An uair sin, fhuaradh a-mach gun robh àidhear leis fhèin ag obair fìor mhath agus b' e siud an leigheas a bh' aca suas gu tricheadan na ficheadamh linn co-dhiù - air a phumpaghadh a-steach dhan ùth! Anns na h-Eileanan, bhathar a' cleachdadh ite chirce mar teat cannula - agus bicycle pump! Cha robh càil a dh'fhios aca ciamar a bha e ag obair, agus chan eil fhathast.
Às dèidh sin, thàinig calcium a-steach. Ach bha cleachdannan agus creideasan fa-leth aca fhathast. San t-Srath san Eilean Sgitheanach, mar eisimpleir, bhathar a' bleoghainn a' chiad bainne agus a' toirt air a' bhò ri òl! Bhathar a' smaoineachadh gun robh sin ga dìon an aghaidh fiabhras-bainne.



* Sùil aithghearr air hypomagnesaemia

Dh'fhaodar a ràdh gun tig comharraidhean nearbhasach nas braise an luib cion-magnesium, an coimeas ris na comharraidhean a thig an cois fiabhras-bainne. Mar eisimpleir, le dìth magnesium chithear am beathach a' dol mu seach, thig crith mòr oirre agus an uair sin thig droch fhiotaichean. 'S e grass staggers a chanar ri seo ann an Galltachd na h-Alba, a chionn 's gu bheil e tric a' bualadh air caoraich nuair a tha iad gan ionaltradh air feur ùr às dèidh àm breith. 'S e caoraich nas sine air a bheil e a' bualadh, coltach ri fiabhras-bainne.
Cha robh e a-riamh cumanta, gus bho chionn ghoirid, a bhith a' cumail chaorach air pàircean feurach as t-earrach (bha iad a-mach air a' mhonadh). Cha do dh'fhiosraich na Gàidheil hypomagnesaemia, mar siud chan eil facail Ghàidhlig aca air a shon.


duilleag aghaidh
gu bàrr na duilleige


duilleag aghaidh

Faclair
An galar hydatid

!Zoonosis!

('S e sin, galar a tha comasach air sgapadh am measg cinne-daonna bho bheathaichean)

Tha an galar oillteil a tha seo caran coltach ris an Tuaicheall. Ach an rud nas miosa
buileach ma dheidhinn, 's e gu bheil e a' bualadh air cinne-daonna cho math ri air caoraich.

A-rithist, tha an galar an urra ri coin - coin-chaorach gu seachd àraid - agus gnè shònraichte de bhiast nan con - Echinococcus granulosus - a tha a' tighinn beò ann am mionach chon. Tha iad gu math beag an coimeas ri seòrsaichean eile de bhiast nan con, mar a chithear:

biast
Biast nan con dhen gnè Echinococcus granulosus
(That an slat-tòmais aig bàrr an deilbh air a roinn ann am millimetres)
Thig uighean na bèiste seo a-mach sa bhuachar nam milleanan, agus thèid iad air an fheurach far an tèid an ithe le caoraich 's iad ag ionaltradh. Guiridh ìrean meadhanach - no larbhaidh - na bèiste am broinn nan caorach, agus sgaoilidh iad a-mach gus an ruig iad buill-chuirp a tha freagarrach - an grùthan gu h-àraidh, agus an sgamhan. Air dhaibh an grùthan a ruigheachd, thèid iad nan cysts (faic dealbh os ìosal). Tha na 'Hydatid' cysts a tha seo a' fàs nas motha mean air mhean, fad beatha a' bheathaich - ach chan eil iad a' dèanamh cròn sa chumantas. Aig a' cheann thall, tuitidh am beathach marbh airson adhbhar eile, agus mura thèid an closach a thiodhlacadh gu curamach thèid a h-ithe le coin cuide ris na cysts. Thèid na h-ìrean meadhanach seo nan inbhich ann am mionach a' choin, agus tòisichidh an cearcall a-rithist. Thoiribh fa-near nach eil inbhich de bhiast nan con a' dèanamh milleadh air a' chù fhèin idir.

cysts
Am milleadh a tha hydatidosis a' dèanamh air grùthan chaorach.

Chan eil am milleadh seo a' bualadh gu trom air caoraich, air sgàth 's nach eil iad beò fada gu leòr - cha ruig na cysts meadachd a tha cunnartach.

Buaidh air cinne-daonna ...

'S e sgeul eadar-dhealaichte ann an cinne-daonna, aig a bheil beatha gu math fada. Ma ghabhas neach a-steach na h-uighean le tubaist (faic os ìosal), cinnichidh iad na bhroinn/na broinn agus ruigidh na h-ìrean meadhanach meadachd a tha gu h-annasach mòr - dh'fhaodadh sin a bhith sa ghrùthan, san sgamhan, no uaireannan ball-cuirp eile. Chan eil leigheas ann air a shon ach obair-lannsa mhòr mhòr - uaireanan tha seo a dhìth uair 's a-rithist air sgàth 's gu bheil e duilich am milleadh gu lèir a thoirt air falbh - fàsaidh e a-rithist bhon fhuigheall.

human
An galar hydatid ann an cinne-daonna
Lannsairean 's iad ri toirt Hydatid cysts
air falbh bho ghrùthan neach.
Ciamar a tha e a' faighinn a-steach do dh'aorabh cinne-daonna?

Bidh cuid de na h-uighean aig E. granulosus a' fuireach air tòn a' choin an àite a bhith a' tighinn a-mach sa bhuachar, agus sgaoilidh iad ann am bian a' choin. Ma tha neach sam bith an uair sin a' làimhseachadh cù, tha na h-uighean sin a' leantail ri làmhan an neach (thoiribh fa-near gu bheil iad fada ro bheag airson am faicinn). Ma tha làmhan an neach an uair sin a' beantainn ri bheul/beul, tha e/i buailteach na h-uighean a shlugadh.

Tha e cho cudromach 's a ghabhas gun glan a h-uile duine a làmhan às dèidh dha/dhi a bhith a' làimhseachadh cù.

Rud eile - tha e cudromach gum faigh a h-uile cù-chaorach dòs a bhios a' cur às do bhiast nan con, co-dhiù a h-uile 6-8 seachdainean.

Feumar a h-uile oidhirp a dhèanamh gus coin a chumail air falbh bho chlosaich chaorach, agus an closach a thiodhlacadh cho luath 's a ghabhas.


duilleag aghaidh

Faclair
Teasach an ùtha

teasach
ùth mairt
Ma nithear gliog air an dealbh beag a tha seo, chithear gu bheil na ceathramhan-deiridh dhen ùth seo air dath nas dubh-dheirge nan còrr, gu bheil iad air at, agus gu bheil silteach fhuilteach air sileadh a-mach bho na sinean gu na casan-deiridh. Seo teasach an ùtha. 'S e an ruadh facal eile air ('ruaidh' ann an cuid a dh'àiteachan). Agus cluinnear an abairt "ùth cloiche" cuideachd a thaobh chaorach. Canaidh iad sin aig toiseach teasach an ùtha, nuair a tha an ùth air at, teth agus cruaidh.

Tha diofar sheòrsaichean ann de theasach an ùtha. 'S iad an dà sheòrsa as truime teasach an t-samhraidh agus loit nathairidh. Dh'fhaodadh iadsan beathach a marbh. Tha an dà chuid aca gu math dian ('s e 'dian' a chanas iad nuair a thig tinneas trom air beathach no duine gu math aithghearr, an coimeas ri 'leantainneach' a tha a' ciallachadh 'thig e gu slaodach agus togaidh e suas gu slaodach').

Teasach an t-samhraidh - thig seo gu grad. Tha e a' bualadh air crodh as t-samhradh, nuair a tha cuileagan timcheall ('s e cuileagan a tha ga sgaoileadh).

Loit nathairidh - air a' Ghàidhealtachd, bha seo a-riamh air a chur sìos gur e lot nathair a bu choireach. 'S e caoraich air a bheil an seòrsa seo a' bualadh, as t-samhradh a-rithist. An-diugh, tha fios againn gur e grìd dhen ghnè Staphylococcus a tha ga adhbharachadh.

uth
teasach an ùtha - caora
Seo cùis ann an caora a tha gu math dian is trom. Seall dè cho mòr agus a tha an ùth air at, agus ciamar a tha an deargad a' sgaoileadh air taobh foidhpe na caoraich. Cha do bhrist an iongar a-mach tron chraiceann fhathast (mar a bhios a' tachairt gu h-àbhaisteach ann an caoraich). Marbhaidh an galar seo a' chaora.
Leigheas air a shon ...

Feumar drogaichean antibiotic làidir a chleachdadh, an dà chuid a-steach dhan ùth agus a-steach dhan fhuil aca.
Bha eagal mòr mòr air na seann Gàidheil ro theasach an ùtha, air sgàth 's gun robh iad cho mòr an urra ri bainne agus bliochd airson tighinn beò. Mar siud, bha iomadh eòlas aca airson gach galar (agus an droch shùil) a chumail air falbh -

Eòlas na Ruaidh

A ruadh eugail, aogail, atail
Fàg ùth na bà caisne
Fàg ùth na bà cait-cinn
Fàg, fàg a' phait sin,
Agus tàrr pait eile ort.

A ruadh rag, rudaidh,
Dur an ùth a' mhairt,
Fàg an t-at 's an t-ùtha
Teich gu grunn na cloiche.

Cuirim ruadh ri clach,
Cuirim clach ri làr,
Cuirim bainne an ùth,
Cuirim sùgh an àr'.

- Carmina Gadelica 124
Eachdraidh[deasaich | deasaich an tùs]
Aig aon àm, bha daoine ga cluich air feadh na dùthcha, m.e. Bearaig a tuath, Gallaibh is Glaschu, ach latha an-diugh, tha e làidir ann an Srath Spè, an t-Eilean Sgitheanach, agus an Gearasdan agus àiteachan eile air feadh na Gaidhealtachd le grunn sgiobaidhean. Anns na bailtean mòra, thòisich oileanaich is maoir-shìthe Ghaidhealach clubaichean cuideachd.

B' àbhaist dha iomain a bhith air a cluich tron gheamhradh , leis a' bhliadhna a' tòiseachadh anns an Lùnasdal is a' dol gu Cèitean (Mar ball-coise). Gu mì-fhortanach, chan eil an t-sìde air a' Ghaidhealtachd uamhasach coibhneil aig an am seo, 's mar sin uaireannan shìneadh a' bhliadhna gu Iuchar, uaireannan a' crìochnachadh cha mhòr cola deug mus do thoisich an ath bhliadhna. Ann an 2003, cho-dhùin na clubaichean airson sgeama gearr-ùine de dh'iomain san t-samhradh a chur air bhog. Bha seo air leth soirbheachail le barrachd gheamannan gan cluich air an dearbh latha (Ged bha trioblaidean le cus geamaichean riochdachaidh gun fheum ag adhbhrachadh cus cinn-seachdain ban). Anns an t-Samhain 2005, le mòran moladh bho Chomunn na Camanachd, chaidh iomain samhraidheil a' dearbhadh gu tur le taghadh cha mhòr aon-ghuthach. ged bha sgiobaidhean mòra mar Baile Ùr an t-Slèibh, Ceann a' Ghiuthsaich, agus Kyles Athletic a' cur na h-aghaidh gus a' mhionaid mu dheireadh.


Riaghailtean[deasaich | deasaich an tùs]
'S e geama simplidh th 'ann an iomain, ann an geama nam fear tha da cluicheadairean dheug air gach sgioba agus feumaidh iad am ball a chur eadar da phost airson tadhal fhaighinn. Tha iad a' cleachdadh caman a tha dèante le fiodh agus ball a tha dèante le leadar.

Structar[deasaich | deasaich an tùs]
'S e Comunn na Camanachd a th' anns a' bhuidheann stiùiridh aig camanachd agus tha dleastanas aca urra ri riaghailtean a' gheama. Tha bòrd-stiùiridh aca.

Iomain thall thairis[deasaich | deasaich an tùs]
Ged thug na Gaidheil camain leotha air feadh an t-saoghail nuair a dh'imrich iad a Alba as deidh Cul Lodair agus nam Fuadaichean is gun deach iomadach gheamannan a chluich ann an àiteachan cho sgapte ri Patagonia gu Astràilia, chaidh an cleachdadh seo a bith as deidh greis. (Chaidh rannsachadh mìorbhaileach a dhèanamh air seo le Ùisdean D. MacIllFhinnein mar phàirt den tràchdas acadaimigeach aige). A dh'aindeoin seo, chaidh an geama ath-bheothachadh ann an Aimearaga a Tuath anmoch sna 1990an le Camanachd California a Tuath, a chaidh a thòiseachadh le daoine aig an robh uidh anns a' gheama agus ann an cultar na h-Alba.) a-nis, tha barrachd sgiobaidhean air èirigh air taobh an iar Ameireaga agus ann an Texas. Thàinig California a Tuath gu Alba anns an t-Samhradh 2005.

Ceangal a-muigh[deasaich | deasaich an tùs]
Làrach-lìn Chomunn na Camanachd
BBc: Naidheachdan: Mar a chaidh “Geama camanachd ann an àrainneachd Gàidhealaich” a lorg, 2015-01-14

Is e gniomh a tha ann an fhoghlam. An gniomh a tha ann an ionnsachadh le amas a thogail comas-inntinn. Air feadh an t-Saoghal is ann air parantan a tha am priomh dleasdanas a thoirt foghlam ris an cuid cloinn. Ann an iomadh cultur, cuirear clann ri sgoiltean airson foghlum fhormail ann an leughadh, sgriobhadh agus aireamhachd.

Ann an tirean bochda 's an treas domhain chan fhaigh h-uile paisde cothrom air a' bhun-fhoghlam a tha ann leughadh, sgriobhadh agus aireamhachd ach ann an tirean beartaich cuirear dleasdanas laghail air parantaibh a chuir an clann aca dhan sgoile. Ann an Alba (mar eisimplir de duthach a bhuineas don chiad domhain), is fheadar do clann eadar 5 agus 16 bliadhnaichean a dh'aois a bhi ann an fhoghlam lan t-side. Is ann leis an stait fhein a tha an cuid bu mhor ri na sgoiltean an Alba, tha iad maoinichte a-mach a cisean na duthcha agus chanar "sgoiltean pobalach" riu.

Tha da rang de sgoil anns an t-siostam Albannach an drasda, bun-sgoiltean a bhitheas ag foghlam clann air fad na 7 bliadhnaichean eadar 5 agus 12 bliadhna dh'aois agus Ard Sgoiltean a bhitheas ri foghlam clann eadar 12 agus 18 bliadhna dh'aois, ged a tha e ceadaichte do oigridh a chuir cul ri foghlum na sgoile aig 16. Leanaidh clann air feadh Alba siollabus coitcheann 5-14, bho coig bliadhna dh'aois gu ceithir deug, cuairt-fhoghlaim a leanas a-steachd dhan ard sgoil. Aig toiseach an treas bliadhna ard-sgoile feumaidh do na sgoilearan roghainn 8 cuspairean fa-leth, a bhitheas iadsan a' leantainn chun ire coitcheann. Feumaidh an roghainn pearsanta gabhaila-steachd Matamataig, Beurla, aon saidheans, aon cursa teicniuil agus canan eile. Suidhidh na sgoilearan deuchainn airson barantas naiseanta aig an ire coitcheann aig deireadh an 4mh bliadhna (aois 16). As deidh deuchainn an ire coitcheann, roghnaichear suas ri 5 cuspair airson cursa chun Ard Ire. Is e deuchainn matriculation airson inntrigeadh do cursaichean oil-thigh a tha 's an Ard ire. Suidhear an Ard-ire aig 17 bliadhna dh'aois agus b'e seo an aois aig am biodh oileanaich Albannach gu traideasanta ag inntrigeadh oilthigh. Anns an latha an diugh, is abhaist do sgoilearan a' fanntainn 's an Ard sgoil bliadhna eile, a ghabhail tuilleadh cursaichean Ard-ire neo lionadh a-mach an cuid fhoghlam le cuspairean nach do rinn iad aig ire coitcheann 's a' chiad dol a-mach, neo a' leanntainn cursa nas adhartach ris an chanar "Sar-ard ire". Tha teagamhan mu deidhinn luach an cursa seo mu dheireadh o chionns gu bheil a h-inbhe gu ire mhor comh-sguabachd leis a' chiad bliadhna de sgrudadh oilthigh.


leigiessen[deasaich | deasaich an tùs]

Bleigiessen - uidheam
(seo a' Ghearmailtis air 'leaghadh luaithe')

Cruinnichidh an teaghlach no buidheann charaidean timcheall air a’ bhòrd, is seo nas fheàrr ri solas coinnle, agus fear mu seach cumaidh iad pìosan beaga de luaithe ann an seann spàin os cionn lasair coinnle fad mionaid no dhà. Bidh an luaithe a’ leaghadh gu math luath, leis gu bheil e cho bog , agus às dèidh sin thèid a leagail a-steach ann an uisge fuar, far am fàs e cruaidh a-rithist, ach ann an cruthan neònach. An crochadh air dè na cruthan a th’ ann, chì thu am bi deagh no droch fhortan agad sa bhliadhna sa tighinn. Seo cuid dhiubh:

ball – bi deagh fhortan a’ roiligeadh do d’ ionnsaigh.

acair – gheibh thu cuideachadh nuair a bhios thu nad èiginn

flùr – caraidean ùra

cearcall / fàinne - banais – ach ma bhios e briste, tha sin a’ ciallachadh dealachadh

àradh – àrdachadh inbhe no tuarasdail aig an obair

clag – deagh naidheachd

siosar – tha co-dhùnadh air thoiseach ort

long, bàta – bi thu a’ dol air cuairt no air turas-mara

damhan-allaidh – tha d’ fhortan a’ crochadh air snàthainn sìoda

nathair – tha farmad aig cuideigin riut – bi faiceallach!

An latha an-diugh gheibh thu ‘kits’ le pìosan luaithe ann an cruthan eadar-dhealaichte (gus an tòisich thu leis an t-seòrsa fhortanach, co-dhiù), spàin chruinn agus mìneachaidhean ‘oifigeil’, ann an gach bùth fad na Dùbhlachd. Air sgàth ’s nach eil luaithe glè fhallain, gu sònraichte do chloinn, no math don àrainneachd, thèid cèir a chleachdadh uaireannan an àite.

Feuerzangenbowle[deasaich | deasaich an tùs]

Feuerzangenbowle
(Seo a' Ghearmailtis air seòrsa punch flambé le ruma, siùcar agus fìon dearg)

Seo rud a ghabhas àite am broinn an teaghlaich no buidheann charaidean ri solas coinnle cuideachd, ged nach eil an cleachdadh sin dìreach freagarrach do chloinn. Tha feum agad ri pana fìona dheirg air rechaud no stòbha, airson fìon teth ullachadh le spìosraidhean, orainsearan is liomaidean, agus seòrsa clobha os a chionn le còn siùcair cruaidh. A-nis dòirt rùm air an t-siùcar le ladar, agus nuair a tha e gu math fliuch, cuir na theine e. Cùm ris an dòirteadh gus an leagh an siùcar. A-nis faodaidh tu am punch teth òl, mu dheireadh thall!

Tha nobhail Ghearmailteach 1933 le Heinrich Spoerl ann air a bheil 'Die Feuerzangenbowle'[1], agus seann fhilm ainmeil dhith cuideachd. [2]

Dinner for One[deasaich | deasaich an tùs]
(Seo seann chomadaidh-telebhisein Beurla)

Iongantach mar a tha e, sin am prògram as fheàrr leis na Gearmailtich gach Oidhche Challainn. Chan eil e ach 10 mionaidean de dh’fhad agus ged a tha cothrom air fo-thiotalan ann, ’s urrainn do Ghearmailteach sam bith gach facal sa Beurla a ghabhail còmhla ris na pearsantan.

Chaidh am film a dhèanamh ann an Hamburg ann an 1963, le Freddie Frinton mar sheann bhutler, James, agus May Warden mar Miss Sophie, bean uasal aosda, a tha 90 an diugh. The am bòrd air ullachadh airson ceathrar aoighean (neo-fhaicsinneach), gu follaiseach seann shuirghichean aice, agus tha e aig James ri gach pàirt a chluiche agus ri òl air an son, fear mu seach, fad an fheasgair – sherry, champagne, fìon, port, an còmhnaidh leis na faclan ainmeil : ‘Same procedure as last year, Miss Sophie?’ - ‘Same procedure as every year, James!’.

Tha fiù ‘s Gearmailtich gun Bheurla sam bith eile eòlach air na seantansan seo, agus is mòr an t-iongnadh orra nuair nach bi sgot aig daoine à Breatainn dè mu dhèidhinn a bhios iad a bruidhinn.

Tha am film air YouTube: [3]

Feuerwerke[deasaich | deasaich an tùs]

Oidhche Challainn ann an Frankfurt
(Seo a' Ghearmailtis air 'teintean-ealain')

Aig meadhan-oidhche bidh Sekt ann, seòrsa champagne Gearmailtich, bidh na clagan-eaglaise a’ seirm, agus bidh teintean-ealain nas lugha anns a’ ghàrradh agad fhèin no feadhainn nas motha anns a’ bhaile – m.e. ann an Cologne agus ann am Bonn air bruachan na h-aibhne Rhine, agus bidh na mìltean de dhaoine ann airson fàilte a chur air a’ Bhliadhna Ùr.

Medellín (Spàinntis: IPA:[með'eˈʝin] neo [með'eˈʎin]), gu h-oifigeil Municipio de Medellín (Spàinntis) neo Baile Medellín. 'S e an dàrna baile as motha ann an Coloimbia a th' ann. Tha e suidhichte ann an Antioquia anns A' Ghleann Aburrá, fear dhe na gleanntan as fhaide air thuath na h-Andes ann an Aimearaga a Deas,[1] 414km air falbh bho Bhogotá.[2] Tha sluagh dhe 2.4 muillean aige.[3][4] 'S e an dàrna tuineachadh as motha ann an Coloimbia a rèir an t-sluaigh a th' ann, le a barrachd air 3.2 millean duine, san àite 95 eadar na bailtean as motha na cruinne, ma thoirear a-staigh an sgìre mu a thimcheall, Ceàrn Cathaireil a' Mhedellín (Area Metropolitana de Medellín).

Chaidh Medellín a stèidheachadh ann an 1616 leis an Spàinnteach Francisco Herrera Y Campuzano mar El Poblado de San Lorenzo (Tuinneachadh Naoimh Lawrence) anns an sgìre ris an canar El Poblado gus an-diugh. Ann an 1675 stèidhich A' Bhanrìgh Companach Mariana na h-Ostaire am Villa de Nuestra Señora de la Candelaria ("Baile Naoimh Mhàiri à Chandelaria").

Ann an 1826 chaidh am baile ainmeachadh mar phrìomh-bhaile na Roinne Antioquia le ùghdarrasan co-àiteachail na Spàinne. Ann an 1803 chaidh an Oilthigh Antioquia a stèidheachdh agus 's e aon dhe na h-oilthighean as buaidheach ann an Coloimbia a th' ann. An dèidh do Choloimbia an neo-eisimeileachd bhon Spàinnt a bhuanachadh, bha Medellín na phrìomh-bhaile na Stàit Feadaral Antioquia gus 1888, le èigheachd Bun-Reachd na Coloimbia ann an 1886. 'S e làrach malairteach fiùghantach bh' ann am Medellìn rè na 19mh linne, tro as-mhalairt an òir aig an toiseach, agus an uair sin tro chinneasachadh agus as-mhalairt a' chofaidh. An dèidh Cogadh na Mìle Làithean (1899 — 1902), 's e Medellín a' chiad bhaile ann an Coloimbia a ghabh pàirt anns an Tionndadh Gnìomhachais le stèidheachadh companaidhean a' chlòtha, agus pròiseactan còmhdhail mar an trèana, a mhisnich as-mhalairt, agus stèidheachadh iomadh oithighean agus sgoiltean dreuchdail, is iad a chruthaich Clas Buirdeasach Beag.

Anns a' ceathramh mu dheireadh na 20mh linne, bha prìomh àros Pablo Escobar maslach ann am Medellín, ceannard buidheann mhòr eucoirich, a bha an seachdamh duine a bu bheairte san t-saoghal tro mhalairt dhrogaichean, a-rèir aithisg bho Iris Forbes ann an 1989.[5] 'S e "Cairteil a' Mhedellín" an t-ainm a chuir na meadhannan anns na Stàitean Aonaichte oirre, a chionn 's gun do stèidhich esan agus a chuid chompanaich an gnothach ann am Medellín.[6] Stiùireadh Escobar cogadh ceannaircich an aghaidh Riaghaltais Choloimbia rè na 80an agus na 90an, ann an cuid gus nach fheuch na h-ùgharrasan ri a thoirt air falbh gu na Stàitean Aonaichte e. Chaidh e a mharbhadh le feachdan Phoilis Choloimbia 2 an Dùbhlachd, 1993.

Fhuair am baile a chuid fhiùghantais gnìomhachasail air ais aig toiseach na 21mh linne, le togail siostaim treànaichean ris an canar Metro de Medellín, agus le polasaidhean leasachaidh na bu shaoire, adhartasan anns an tèarainnteachd agus anns an fhoghlam, agus tro bhrosnachadh a' bhaile aig ìre eadar-nàiseanta mar cheann-uidhe turasachd.

Bheir Ceàrn Cathaireil a' Mhedellín gu buil 67% an Làn Thoradh Dùthchail aig Antioquia agus 11% eaconomaidh Choloimbia.[7] 'S e roinn chudromach a th' ann am Medellín a thaobh oilthighean, sgoiltean treànaidh, malairte, gnìomhachais, saidheans, seirbheisean na slàinte, àiteachas-flùraichean, fèisean, taighean-seinnse agus clubaichean.

Susbaint  [falaich]
1 Facal-Fhreumhachd an ainm Medellín
2 Eachdraidh
2.1 Tùsanaich Aimearaganach
2.2 Taisgealadh Spàinntich a' ghlinne
2.3 Am baile a' fàs
2.4 Rè linntean fo bhuaidh nan Spàinnteach
2.5 Tionndadh Gnìomhachais
2.5.1 Malairt ann am Medellín
2.6 Ealainn agus litreachas rè a' chiad phàirt na 20mh linn
2.7 Plana Mòr Medellín
2.8 Beò Cultarail fad na deicheadan a dh'fhalbh
2.9 Rannsachadh
2.10 An latha an-diugh
3 Cruinne-Eòlas agus Clìomaid
4 Sgìrean Riaghlach
4.1 Roinnean
5 An lagh agus an riaghaltas
5.1 Eucoir
6 Eaconamaidh
7 Leasachadh Cathaireil
8 Foghlam
9 Còmhdhail
9.1 Còmhdhail Adhair
9.2 Còmhdhail Fhearrainn
10 Sluagh a' Bhaile
10.1 Breithean agus Bàsan
10.2 Buidhne Chinnidheach
11 Cultar
12 Fèisean
12.1 Spòrs
12.2 Far-ainmean a' bhaile
13 Bailtean Co-cheangailte
14 Gallaraidh
15 Iomraidhean
16 Ceanglaichean a-mach
Facal-Fhreumhachd an ainm Medellín[deasaich | deasaich an tùs]

Mariana na h-Ostaire.
Bha còig ainm air a' bhaile Spàinnteach tùsail ron fhear air a bheil e an-diugh: Aburrá de los Yamesíes, San Lorenzo de Aburrá, San Lorenzo de Aná, Valle de San Bartolomé, agus Villa de la Candelaria de Medellín.

Fhuair am baile an t-ainm aige bhon a' bhaile Medellín, faisg air Badajoz ann an Extremadura anns An Spàinnt. Chaidh am Medellín Spàinnteach a stèidheachadh ann an 75 RO le Quintus Caecilius Metellus Pius.[8]. 'S ann an Roinn Badajoz a bha cuid dhe na Ceannsaichean, neo Conquistadores ann an Spàinntis, Gaspar de Rodas, prìomh Riaghladair na h-Antioquia, nam measg.

Dh'iarr An t-Iarla Pedro Portocarrero y Luna, Cathraiche Comhairle Innseachan an Iar (Consejo de Indias), do Chrùn na Spàinne gun cuireadh ainm a' bhaile aige fhèin, Medellín ann an Extremadura, air a' bhaile ùr ann an Aimearaga. Chaidh an t-iarrtas aige a ghabhail ris 22mh an t-Samhain, 1674, nuair a ghlaodh An Tàinistear Mariana na h-Ostaire gur e Villa de Nuestra Señora de Medellín an t-ainm a bha air a' bhaile. Rinn An Riaghladair, Miguel Aguinaga y Mendiogoitia, an èigheachd oifigeil 2 an t-Samhainn, 1675. Bhuilich Mariana gearradha-arm air a' bhaile 24mh An t-Iùchar 1676.[8]

Eachdraidh[deasaich | deasaich an tùs]
Tùsanaich Aimearaganach[deasaich | deasaich an tùs]
Seallaidh an fhianais-àrsaidheachd, a fhuaireadh le sealgairean agus luchd-cruinneachaidh, gun robh daoine a' fuireach anns A'Ghleann Aburrá o chionn 10,500 bliadhna. Lorg Ceannsaichean Spàinnteach a' ghlinne iomadh bhuidhne, mar na tuatha Aburrá, Yamesí, Pequé, Ebejico, Norisco, agus Maní is iad air a bhith nan tàmh anns a' ghlinne bho mu dheidhinn a' chòigeamh linne. Thug na h-Aburrá an t-ainm orra air a' ghleann. 'S e tuathanaich a bh' annta is chinneadh iad cruithneachd Innseanach, pònair agus cotan, dh'fhigheadh agus mhaiseachadh iad clò, reiceadh iad salann, agus b' e òr-cheàrdaichean a bh' annta. Chaill iad an cuid fearrainn fo Riaghailt nan Spànnteach, agus bha iad fo smachd siostam riaghaltais fhiùdalaich. Chaidh iomadh dhuibh a thoirt dha na mèinnean. Chaidh iad uile a mhilleadh anns a' ghleann sin co-dhiù, le tinneasan às an Roinn Eòrpa, a bharrachd air an obair chruaidh agus an droch làimhseachaidh a fhuair iad. Tha daoine le buntaineas do thuatha a' Ghlinne Aburrá ann fhathast is iad a' fuireach ann an sgìrean eile ann an Stàit na h-Antioquia, mar eisimpleir ann an Urabá agus anns an sgìre ann an àirde a deas agus iar.

Taisgealadh Spàinntich a' ghlinne[deasaich | deasaich an tùs]

Marasgal Jorge Robledo.
Anns an Lùnasdal 1541, bha Marsgall Jorge Robledo anns an àite ris an canar Heliconia an latha an-diugh agus chunnaic e rud fad às is esan a' creidsinn e gur e gleann a bh' ann. Chuir e Jerónimo Luis Tejelo am fearrann a rannsachadh, agus ràinig Tejelo an fhaiche far a bheil Medellín an latha an-diugh tron oidhche 23 an Lùnasadal. Thug na Spàinntich Gleann Naoimh Bartholome air, ach chaidh sin atharrachadh ann an ùine ghearr gu Aburrá, an t-ainm tùsail aige, a tha a' ciallachadh "Dealbhadairean," air sgàth gu rinneadh na Tùsanaich dealbhan air a' chlò.[9] Cha robh an gleann cho tarraingeach dha na ceannsaichean aig an àm sin, leis cho gann 's a bha e a thaobh bheairteis agus leis cho nàimhdeil a bha daoine an àite.

Ann an 1574 dh'iarr Gaspar de Rodas bho Chabildo de Antioquia (Comhairle na h-Antioquia), ceithear mìle ceàrnagach de fhearrann fhaighinn airson treudan agus tuathanas a stèidheachadh anns a' ghleann. Thug a' Chomhairle trì mìle ceàrnagach dhe fhearrann dhasan.[9]

Thàinig An Reachdadair Co-Àiteachail Francisco de Herrera y Campuzano le 80 Tùsanaich Aimearaganach ann an 1616, ga ainmeachadh "Poblado de San Lorenzo," far a bheil "Ceàrnag El Poblado" an latha an-diugh. Ann an 1646 dh'òrdaich lagha co-àiteachail gun sgarradh na Tùsanaich Aimearaganach bho na mestizos agus na mulattos, is le sin thòisich riaghladh co-àiteachail air baile ùr a thogail ann an Aná, far a bheil A' Cheàrnag Bherrio an latha an-diugh, agus far an deach eaglais Nuestra Señora de la Candelaria de Aná ("Naomh Màiri à Candelaria ann an Aná") a thogail. Trì bliadhna an dèidh sin, thòisich na Spàinntich Iglesia La Candelaria de Medellín (Eaglais Chandelaria ann am Medellìn) a thogail, a chaidh a thogail a-rithist aig deireadh na 18mh linne.[9]

Am baile a' fàs[deasaich | deasaich an tùs]

Eaglais Màiri a' Chandelaria anns a' Chèarnaig Berrio.
Thòisich an sluagh air fàs lìonmhor an dèidh 1574, agus bha Gaspar de Rodas na thàmh anns a' ghleann. A-rèir cunntasan na h-Eaglaise San Lorenzo, bha sia pòsaidhean ann eadar 1646 agus 1650, agus 41 eadar 1671 agus 1675.[9] Bha mèinnean òir air an leasachadh ann an iar-thuath Antioquia, agus bha feum orra air biadh fhaighinn bhon dùthaich ri a thaobh. 'S e àite gu math roi-innleachdail eadar mèinnean òir agus a' chiad phrìomh-bhaile roinneil, Santa Fe de Antioquia a bh'ann an Gleann Aburrá.[9]

Thòisich a' phrìomh-bhaile roinneil, Santa Fe, a chuid shuimealachd a chall agus dh'fhàs e bochd mean air mhean, leis gun tigeadh daoine cudromach a' mhalairte chun a' ghlinne Aburrá, far an do thòisich teaghlaichean beairt fearainn a cheannachd. Ann an ùine ghoirid, dh'iarr a' chiad chuid dhe tìrichean gun cruthachadh comhairle anns a' ghleann, agus le sin fhuair iad riaghaltas fa-leth bho Shanta Fe.[9] Rinn an riaghaltas ann an Santa Fe sabaid an aghaidh sin, ach 22 An t-Samhainn 1674 chuir Mariana na h-Ostaire a h-ainm dhan reachd a chruthaich a' Chomhairle. Chaidh an reachd rìoghail a ghairm 2 An t-Samhain 1675 leis an Riaghladair Miguel de Aguinaga. Fhuair am baile ùr an t-ainm Villa de Nuestra Señora de la Candelaria.[9]

Rè linntean fo bhuaidh nan Spàinnteach[deasaich | deasaich an tùs]

Mapa Medellín mar a bha e ann an 1791.
Bha na daoine air an sgapadh air feadh a' ghlinne ro stèidheachadh a' bhaile, agus cha robh ach corra theaghlaich gan cruinneachadh aig beul na h-Aibhne Aná (An Abhainn Santa Elena) an-diugh agus na h-Aibhne Medellín; bha feadhainn eile a' fuireach ann an El Poblado San Lorenzo. An dèidh na reachd rìoghail, thagh na luchd-inmrich làrach air an Abhainn Aná mar chridhe a' bhaile ri teachdail, le eaglais Candelaria ann am meadhan.

'S e gnothaichean tiughadh gu math sìmplidh a bh' anns na prìomh thoglaichean. Cha robh ach dà ùrlair fiu's aig taighean na daoine as cudromaiche, agus cha robh an eaglais agus Talla a' Bhaile cho drùidhteach. Cha robh an eaglais air a leasachadh ach anns an 18mh linn. Cha robh ach ùrlar air Talla a' Bhaile, a bha stèidhichte ri taobh an iar na ceàrnaig. Bha mullach tiughadh air gu ruige 1742, nuair a chuireadh sglèitean air. Ann an 1682, thòisich luchd-malairte agus còigrich Iglesia de la Veracruz (Eaglais na Croise Fìor) a thogail, coisrigte mar eaglais le Easbaig na Popayán ann an 1712.[9]


Eaglais na Croise Fìor
Thug prìomh chùnntas-sluaigh na linntean co-àiteachail àite ann an 1675: bha 3,000 duine agus 280 teaghlach ann. Cha do rinn iad cùnntas-sluaigh eile gus an do dh'òrdaich "El Visitador Colonial" (An Reachdadair Co-Àiteachail) Juan Antonio Mon y Velarde e uaireigin eadar 1786 agus 1787: bha 14,507 duine agus 241 teaghlach ann. Ann an 1808, dà bhliadhna mus do bhuannaich Coloimbia a cuid neo-eisimeileachd, bha 15,347 duine agus 360 teaghlach ann.[9]

Chaidh Colaiste Rìoghail nan Franciscanach a stèidheachadh 180 ann am Plaza Central (Cèarnag Bherrío an latha an-diugh) agus bha roinnean Gràmair, Feallsanachd agus Diadhachd aige.[10] Ann an ùine ghearr, chaidh an Colaiste a ghluasad gu togalach ùr anns a' Cheàrnag Bheag San Ignacio. Ann an 1821 fhuair e an t-ainm ùr Colaiste na h-Antioquia, agus mu dheireadh thall Oilthigh Antioquia ann an 1901. Bha a' chiad sgoil trèanaidh dreuchdail, a' chiad stèisean radio cultarail ann an Aimearaga-Laideannach, agus a' chiad gharradh luibheachaig an oilthigh. Tha e clùiteach an-diugh airson leasachaidhean anns an leigheasachd, ath-chur buill-bodhaig nam measg.

Tionndadh Gnìomhachais[deasaich | deasaich an tùs]

Toglach Stèisean Mheadhanach an Trèana air a dh'ath-leasachadh.
Dh'fhàs am baile uabhasach cudromach aig ìre nàiseanta rè na 19mh linn a chionn 's gun dèanadh òr agus coifidh, a bharrachd air gun do thogadh an rathad iarainn roinneil (Ferrocarril de Antioquia), air a rachadh à cleachdadh a-nis.

Dh'àrdaich sluagh a' Mhedellín sia turas anns a' chiad leth na 20mh linn, bho sluagh de 59,815 ann an 1905 gu 358,189 ann an 1951. Chuir Cogadh na Mìle Làithean (1899-1902) stad air leasachadh gnìomhachasail a' bhaile, ged nach tug an cogadh sìobhalta buaidh gu dìreach air an roinn. Rinn Ceann-suidhe Rafael Reyes ath-chruthachaidhean an dèidh a' chogaidh, agus lean leasachadh gnìomhachasail a' bhaile [9] le stèidheachadh Comann Luchd-Malairte ann am Medellín. Chruthaich a' bhuidheann sin pròiseact còmhdhail roinneil a cheangail Medellín do roinnean eile ann an Coloimbia agus thall thairis.

A dh'aindeoin gu robh gnìomhachas an òir uabhasach cudromach aig toiseach toiseachaidh leasachaidh Medellín, 's e cofaidh a thug fàs air a' bhaile anns an 20mh linn. Dh'fhàs am malairt gu ìre eadar-nàiseanta leis gum fàsadh cofaidh a' phrìomh stuth as-mhalairt na dùthcha. A bharrachd air sin, chruthaich fiùghantas gnìomhachasail malairteach a' Mhedellín clas dhe luchd-malairte agus luchd-dèanadaise is stèidhich iad prìomh ghnìomhachasan aig ìre nàiseanta ann an Coloimbia.[9] Rè na 1930an, leasachadh gnìomhachas a' chlòtha le teaghlaichean a rinn am fortain ann am mèinnean an òir aig àm a' cho-àiteachais. Chaidh gnothaichean na Glainne, na Dighe, agus a' Bhìdhe a stèidheachadh rè nan 1930an, agus chuidich sin Medellín an roinn gnìomhachasail a dhèanamh an tè a bu chudromaiche ann an Coloimbia. Tha feadhainn dhe na companaidhean sin a' dol fhathast, seadh le an ainmean tùsail aca, seadh le ainmean ùra.


Chaidh an Tùr Coltejer, an togalach as àirde ann am Medellín, a thogail eadar 1968 agus 1972, samhla eadar-nàiseanta a' bhaile.
Malairt ann am Medellín[deasaich | deasaich an tùs]
'S e tè dhe na companaidhean fighe as cudromaiche ann an Coloimbia a th' ann Coltejer. Chaidh a stèidheachadh ann am Medellín le Alejandro Echavarría 22 An Dàmhair 1907.[11]

Bheireadh nochdadh a' ghuail ann an Amagá, a tha suidhichte corra mhìle mu dheas a' Ghlinne Aburrá, agus togail ionadan dealain-uisge cumhachd dha na gnìomhachasan ùra, agus air sgàth sin chaidh iomadh chompanaidhean beaga a chruthachadh. Chuir Rathad Iarainn na h-Antioquia (ga thogail ann an 1875) cruinn-eòlas fhir dhe na sgìrean as beanntaiche ann an Aimearaga a Deas fo smachd, gu h-àraidh an Tunail La Quiebra, a chruthaich ceangail eadar teis-meadhan a' ghnìomhachais agus an Abhainn Mhagdalena, an abhainn mhòr as so-sheòlta ann an Coloimbia. Thog Medellín a' chiad phort-adhair aige ann an 1932, am Port-adhair Enrique Olaya Herrera.[9]

Sheall sgrùdadh a rinn Charles H. Savage mu dheidhinn a' chinneasachaidh gnìomhachasail ann an Antioquia eadar 1960 agus 1972 dìreach cho cudromach a dh'fhàs na gnìomhachasan ann am Medellín airson Coloimbia agus Aimearaga a Deas. Rinn esan sgrùdadh air buil na atharraidhean sòisealta a dh'adhbharaich an teis-eòlas ùr. Chùm Savage sùil mionaideach air trì taighean-gnìomhachais ann an Antioquia: dà thaigh-crèadhadaireachd ann an Santuario agus La Blanca, a bharrachd air taigh-gnìomhachas a' chlòtha ann amn Medellín. Cha robh Savage uasal a-mhàin à toradh gnìomhachasail na taighean-gnìomhachasan ann an Antioquia, ach cuideachd às an dàimh eadar luchd-obrach agus fasdaidhearan, agus dh'ainmich e an èifeachdas ghnìomhachasail sin "Cultar na h-obrach".[12] Chaidh na toraidhean aige a chur sa chlò leis a' cho-làimhaiche aige George F. Lombardi fon ainm Sons of the Machine.[13][14] Chaochail Savage ann an 1973.

Ealainn agus litreachas rè a' chiad phàirt na 20mh linn[deasaich | deasaich an tùs]

Dàmh nam Mèinnean aig an Oilthigh Nàiseanta Coloimbia, earrann Mhedellín.
Tha an Oilthigh Antioquia, an Oilthigh Nàiseanta Colombia leis an earrann aige ann am Medellín, agus Universidad Pontificia Bolivariana (an Oilthigh Pàpanach Bolivarianach) air a bhith aig cridhe foghlam acadaimigeach a' bhaile aig ìre eachdraidheil agus iad a' treànadh clas inntleachdail a' cheàrna, aig ìre nàiseanta agus eadar-nàseanta.

'S e eileamaid shòisealta chudromach a bh' ann an Ealain agus Litreachas ann am Medellín. Ghabh am baile pàirt ann an atharrachaidhean litreachais bho Romannsaidheachd gu Ealainn Nòdha Ùr agus bhuidhnean litreachas na linne ùir rè a' chiad leth dhen 20mh linn. Rinn an t-ùghdar Tomás Carrasquilla (1858 - 1940) mion-sgrùdadh air sluagh na h-Antioquia a bha aige fhèin, is chuir esan an cèill gu h-amaiseach am beatha làitheil agus na cleachdaidhean aca. Bha an t-ùghdar agus feallsanachd Fernando González à Envigado (ann an ceàrn cathaireil a' Mhedellín), an dealbhadair na dealbhan-èibhinn Ricardo Rendón agus am bàrd León de Greiff a-measg luchd-stèidhichidh na Panidas, buidheann litreachais à Medellín. Bha bàird agus ùghdairean cudromach eile ann, mar Phorfirio Barba Jacob agus Efe Gómez. 'S e Eladio Vélez agus Pedro Nel Gómez na dealbhadairean a bu chlùitiche. Bha an ceòladair Carlos Vieco Ortiz uabhasach ainmeil. Bha na prìomh-oifisean aig companaidhean ciùil mar Sonolux, Ondina agus Silver ann am Medellín.[9]

Bha na clubaichean ann am Medellín, iomadh dhuibh le freumhan aig deireadh na 19mh linn mar an Club Union (stèidhichte ann an 1894) agus an Club Campestre (stèidhichte ann an 1924), aig cridhe buidhnean inntleachdail agus gnìomhachasail. Chaidh an Circo España (Siorcas na Spàinne) a chruthachadh ann an 1909 agus an Taigh -cluiche Bolívar, ann an 1919. Chaidh an Taigh-cluiche Junín àlainn a sgrios airson an Tùr Coltejer a thogail. Chaidh Cine Colombia, a' chiad chompanaidh sgaoilidh fhilmichean na dùthcha, a stèidheachadh ann am Medellín ann an 1927.[9]

Plana Mòr Medellín[deasaich | deasaich an tùs]

El Poblado, sgìre beairt mu dheas, fear dhe na làraich cathaireil agus eaconamach as cudromaiche na Colombia.
Rè na 1950an dhealbhachadh luchd-gnìomhachas, luchd-malairt agus an Riaghaltas Ionadail Am "Plan Mòr Medellín" (PMM) (Plan Pìdhleat), plana airson leasachadh a' bhaile air feadh a' Ghlinne Aburrá agus mu dheireadh thall chruthachadh sin a' chiad cheàrn cathaireil ann an Coloimbia. 'S e Paul Wiener agus José Luis Sert na ailtirean a bha os cionn a' phròiseact. Bha cladhachadh na h-Aibhne Mhedellín, stiùireachadh tuineachaidhean ùra air buthaich a' ghlinne, cruthachadh làraich gnìomhachasail ann an sgìre Guayabal, dealbhachadh cathaireil airson is gum biodh am baile ann an co-fhuaimneachd leis an abhainn, togail Pàirc Ball-Coise ùr, agus stèidheachadh làraich riaghal anns an La Alpujarra a-measg nam pròiseactan a bu chudromaiche anns a' PhMM.[9]

Thòisich àm ùr dhe cugallachd phoiliteagach airson Choloimbia an dèidh mort tagraiche a' chinn-shuidheis Jorge Eliecer Gaitán ann an ùpraid air a bheil Am Bogotazo, a thachair ann am Bogotá ann an 1949. Sgaoil an t-ainneart poiliteagach air feadh sgìrean dùthchail na tìre, agus bu chòir dha iomadh thuathanaich a theiche chun nam bailtean-mòra. Dh'èireadh sluagh Mhedellín gu luath rè nam bliadhnachan a thigeadh. Dh'fhàsadh bruthaich a' ghlinne loma-làn slumaichean. Bha 358,189 luchd-àiteachaidh anns a' bhaile ann an 1951, ach 22 bliadhna an dèidh sin, ann an 1973, bha an sluagh air a dhol suas trì tursan gu 1,071,252.

Thug an sluagh buaidh mhòr air a' PhMM. Dh'fhàs crìochan a' bhaile gu ruige àiteachan nach robh am broinn a' PhMM, is le sin thàinig Medellín dìreach ri taobh bailtean eile anns a' ghleann Aburrá, mar Envigado, Bello agus Itagüí; 'S e teaghlaichean bochda a bh'ann na in-imrich ùra a fhuair Medellín, is iad gun creideis gus taighean a cheannaich, agus air sgàth sin chaidh iomadh sgìrean a thogail taobh a-muigh a' PhMM; Chaidh sgrios a chur air tòrr sheann thoglaichean ann am meadhan a' bhaile airson tùraichean àrda, oifisean agus rathadan mòra a thogail. Chaidh sgrios a chur air An Taigh-Cluiche Junín, a bha cho àlainn ri taobh Santa Elena, dìreach gus an Tùr Coltejer a thogail. Solaraich an inimricheas mhòr gu Medellín luchd-obrach gu leòr airson leudachadh taighean-gnìomhachasan a' chlòtha, is iad a bhith ga ùrachadh aig an àm sin,[9] ach chruthaich e trioblaidean ùra airson a' bhaile cuideachd: cion-cosnaidh na b'àirde, seirbheisean air dhìth dha na sgìrean bochda, ainneart cathaireil tro iomadh dhuibh, agus collapse an t-siostaim chòmhdhail. Abair àite foirfe airson am mafia a rinn droch chrom air a' bhaile fad na deicheadan a leanadh a chintinn, agus bu chòir dhan PhMM a dh'fheitheamh airson amannan nas fheàrr.

Beò Cultarail fad na deicheadan a dh'fhalbh[deasaich | deasaich an tùs]

Càrn-Cuimhne "La Raza" (A' Chinneadh), obair ann ann umha agus crudhtan le Rodrigo Arenas Betancur, 124 troighean. Tha e stèidhichte aig Talla a' Bhaile ann an La Alpujarra.
Nochd ginealach ùr dhe ùghdairean agus luchd-ealainn, le nòs na b'ùire, ann am Medellín anns na 1950an. Chàineadh iomadh ùghdair an cultar ionadail agus nàiseanta. Chuir Manuel Mejía Vallejo nòs aithriseach ùr air bhonn gun a chuid fhreumhan ionadail fhàgail. 'S e cuideachd linn an Nadaismo a bh'ann, buidheann litreachasis a chaidh a chur suas le Gonzalo Arango agus iomadh eile. Bha an Nadaismo ana-chèireachail gu fosgailte, is e a' càineadh bun-nòsan traidiseanta a' chomainn-shòisealta, agus bhathar a' beachdachadh gu robh e nihilist aig ìre feallsanachail. Bha an dealbhadair Debora Arango an sàs ann an saoghal sòisealta agus poiliteagach na dùthcha leis a cuid obrach. 'S e dealbhadair ainmeil eile a thug cliù dha Medellín tro mheadhan an ealainn a bh'ann Fernando Botero, a fhuair brosnachadh airson a chuid obrach ann am beatha làitheil agus dràma a' bhaile. Thug esan a' mhòr-chuid dhen obair a rinn e do Thaigh-Tasgaidh na h-Antioquia mar thabhartas, agus chuir am baile taingeil an t-ainm aige fhèin dhan Cheàrnag Bhotero. Rè na 1970an thogadh am fear-ealainn Rodrigo Arenas Betancur na deilbheadhean chàrn-cuimhne aige ann am Medellín ach cuideachd fad iomadh sgìrean eile air feadh Choloimbia. 'S e ùmhlachd dhan chultar Paisa a tha an obair ainmeil aige, La Raza (A' Chinneadh), stèidhichte anns an làrach riaghlach La Alpujarra.

Thoir iomadh ionadan cultarail beò dhan bhaile, mar an Taigh-Chluiche Pablo Tobón Uribe (1967), Taigh-Tasgaidh an Ealainn Nòis Ùir (1978), agus An Taigh-Tasgaidh Cathaireil (1987). Fhuair An Taigh-Tasgaidh Traidiseanta na h-Antioquia an darna fhosgladh oifigeil aige le mòran dhen chuid obrach a rinn Fernando Botero ann an 2000. Tha oilthighean ùra air a fhosgladh anns a' bhaile cuideachd: Oilthigh Medellín (1950) agus Oilthigh Eafit (1960).

Rannsachadh[deasaich | deasaich an tùs]
Tha an American Geographical Society ag obair air pròiseact airson clàr-leabhraichean brìgheil coileanta an Comuna 13, fear dhe na mòran sgìrean ann am Medellín, a chruthachadh.

An latha an-diugh[deasaich | deasaich an tùs]

Leabharlann na Spàinne, structar ailtireil ùr-nòsach mòr ann an crudhtan ga thogail air bàrr a' bheinn ann am Medellín
'S e an suidheachadh gur e am baile as cudromaiche taobh ghnìomhachais ann an Coloimbia a th'ann Medellín an rud a bu mhotha a chuidich am baile staing na 1980an agus na 1990an a cheannsachadh. Tha am baile uabhasach moiteil às am Metro de Medellín, seirbheis còmhdhail cathaireil mòr, agus 's ean aon rud bhon a' Phlan Mòr Medellín na 1950an air a nochdadh gus an latha an-diugh a th'ann. Chaidh togail Ceàrnag a' Mhedellín, ionad eadar-nàiseanta airson cruinneachaidhean agus taisbanaidhean, a dhealbhadh gus eaconomaidh eadar-nàiseanta na Coloimbia a shealltainn dhan shaoghal. 'S e baile ùr-nòsach le sluagh dhe trì muillean daoine a th'ann Medellín an-diugh.

Lughdaich an ainneart a bh'ann fad iomadh bhliadhna cnapan-stàrraidh sòisealta is iad ag adhbharachadh mòran dhragh shòisealta. Cheangail am Metro am baile-mòr ri chèile, bho sgìrean bochda gu sgìrean beairt, agus thathar a' dealbhachadh siostam ùr dhe bhusaichean poblach, air a bheil am "Metroplus." Tha àiteachan ann am Medellín an-diugh airson ealainn, bàrdachd, dràma, a bharrachd air togail leabharlainn poblach, stèidheachadh eco-pàircean ùra, leis na daoine an sàs ann an leasachadh a' bhaile.[15]

Cruinne-Eòlas agus Clìomaid[deasaich | deasaich an tùs]

Sealladh air Medellín bho Enciso
Tha farrsaingeachd dhe 382 km² (237 mìle cheàrnagach) aig Medellín. Tha 16 comunas (sgìrean), 5 corregimientos (bailtean beaga), agus 271 barrios (sgìrean cathaireil) ann. Tha Ceàrn Cathaireil a' Mhedellín am broinn a' Ghlinne Aburrá gu lèir, aig 1,500 meatair (mu 4921 troighean) os cionn ìre na mara, leis an Abhainn Mhedellín (ris an canar Porce cuideachd), ga sruthadh mu thuath. Tha na bailtean Bello, Copacabana, Girardota agus Barbosa mu thuath a' ghlinne. Tha Itagüí, Envigado, Sabaneta, La Estrella agus Caldas mu dheas a' ghlinne.

Chan eil an clìomaid ann am Medellín cho teth ma iomadh bhaile eile gan stèidheachadh aig an aon domhan-leud dlùth air meadhan-chearcall na cruinne o chionns gu bheil e suidhichte aig 1,500 m os cionn ìre na mara. Leis gu bheil e suidhichte cho àrd os cionn na mara agus air sgàth gu bheil làrach sònraichte aige am broinn na h-Andes, tha an aimsir ann am Medellín nas coltaiche ri clìomaid fo-throipigeach fliuch na clìomaid troipigeach. Tha teodhlachd mheadhanach bhliadhnail aige dhe 22 °C (72 °F), agus leis gu bheil e faisg air a' mheadhan-chearcall, tha an teodhachd gu math seasmhach fad am bliadhna, le mion-atharrachaidhean na teodhachd. Tha an teodhachd a' dol bho 15 °C (52 °F) gu 30 °C (86 °F). 'S e 'La Ciudad de la Eterna Primavera' neo 'Baile an Fhoghar Bith-bhuan' am far-ainm aig Medellín o chions gu bheil clìomaid càillear fogharmhor aige, ach leis gu bheil am baile suidhichte ann an gleann tha mòran sgìrean shuas air an leathad, tha ann teodhachd beagan nas fhuaire anns na beanntan mu thimcheall.

An t-sìde chumanta ann Medellín
Mìos	Jan	Feb	Mar	Apr	May	Jun	Jul	Aug	Sep	Oct	Nov	Dec	Bliadhna
Àirde reacòrd °C (°F)	32
(89)	33
(91)	33
(91)	33
(91)	32
(90)	32
(90)	32
(90)	33
(91)	33
(91)	32
(89)	32
(89)	33
(91)	32
(90)
Àirde mheadhanach °C (°F)	27
(80)	27
(81)	27
(81)	28
(82)	28
(82)	28
(82)	28
(82)	28
(82)	27
(81)	27
(81)	27
(80)	27
(80)	28
(82)
Ìsle mheadhanach °C (°F)	17
(62)	16
(61)	16
(61)	16
(60)	16
(60)	16
(60)	16
(60)	16
(61)	16
(61)	16
(61)	17
(62)	17
(62)	16
(61)
Ìsle reacòrd °C (°F)	11
(52)	11
(51)	10
(50)	11
(52)	11
(52)	10
(50)	10
(50)	11
(52)	10
(50)	11
(52)	10
(50)	11
(51)	11
(52)
Sileadh mm (òirleach)	55
(2.17)	77
(3.03)	114
(4.49)	179
(7.05)	191
(7.52)	153
(6.02)	108
(4.25)	154
(6.06)	178
(7.01)	218
(8.58)	150
(5.91)	79
(3.11)	1,656
(65.2)
Iomradh: [16] 2008-09-26
Sgìrean Riaghlach[deasaich | deasaich an tùs]

Comunas neo sgìrean ann am Medellín.

Corregimientos (bailtean air an dùthaich) a' Mhedellín.
'S e baile fo shiostam deamocratach poblachdach fon Bhun-Reachd Coloimbia bho 1991 a th'ann Medellín, leis an righaltas aige air a sgapadh. Compartichidh Pròbhaist a' Mhedellín agus An Comhairle riaghladh a' bhaile, is iad air a thaghadh tro bhòtadh poblach.

Tha iomadh roinnean oifigeil (secretarías) ann, roinnean airson luaineachd shòisealta, cultar cathaireil, leasachadh sòisealta, foghlam, sgrùdadh agus amchd, riaghaltas, goireasan, obraichean poblach, seirbheisean riaghlaich, àrainneachd, mnathan, còmhdhail, roinn coitcheann, agus roinn prìobhaideach nam measg. A bharrachd aie sin tha iomadh roinn neo-eisimeileach ann: am Port-Adhair Olaya Herrera, an Leabharlann Phoblach (Biblioteca Pública Piloto), Colaiste na h-Antioquia (Colegio Mayor), Companaidh Leasachaidh Chathaireil (EDU), Companaidh na Seirbheisean Phoblach (EEPPM), agus Institiùid Spòrs agus Cur-seachadan (INDER), Companaidhean Choitcheann a' Mhedellín (EEVVM), Stèiseanan a' Bhus Mhedellín, an t-Ospadal Coitcheann Medellín, "Metrosalud" (airson slàinte), Institiùid Chathaireil an Teic-Eòlais (ITM), Metro de Medellín, Metroparques (os cionn na pàircean) agus Metroseguridad (airson tèarainteachd).



Roinnean[deasaich | deasaich an tùs]
Roinn an earr-dheas sgìre: El Poblado.
Roinn an iar-dheas: sgìrean Guayabal agus Belén.
Roinn an iar-mheadhannach: sgìrean Laureles, La América agus San Javier.
Roinn earr-mheadhannach: sgìrean La Candelaria, Villa Hermosa agus Buenos Aires.
Roinn an iar-thuath: sgìrean Castilla, Doce de Octubre agus Robledo.
Roinn an earr-thuath: sgìrean Aranjuez, Manrique, Popular agus Santa Cruz.
Corregimientos (bailtean beaga): San Sebastián de Palmitas, San Cristóbal, Altavista, San Antonio de Prado agus Santa Elena.
An lagh agus an riaghaltas[deasaich | deasaich an tùs]
Tha am Poiliteags agus an Lagh gu math buillsgeanach ann an Coloimbia; tha sin a' ciallachadh gum bithear ag aontachadh agus a' gabhail ris a' chuid as motha dhe na laghan ann am Bogotá, a' phrìomh-bhaile. A dh'aindeoin sin, mar bhaile-mòr, nì Medellín a dhìcheall taobh riaghlach a' cheàrna. Tha Riaghaltas a' Bhaile ga sgarradh eadar earrann an riaghaltais fhèin agus an earrann reachdail. Thathar a' tagh Pròbhaist a' Bhaile (El Alcalde) gu poblach airson ceann-aimsir dhe ceithear bliadhna (dìreach mar Cheann-Suidhe na dùthcha agus Riaghladair gach uile Ceàrna ann an Coloimbia).

Eucoir[deasaich | deasaich an tùs]
'Se am baile a b' ainneartaiche san t-saoghal a bh'ann Medellín o shean. Fhuair e an t-ainm uabhasach sin mar thoradh a' chogaidh cathaireil a rinn na drug cartels aig deireadh na 1980an. Mar dhachaigh A' Chairteil Mhedellín, le Uachdaran na Drogaichean Pablo Escobar os a chionn, bha am baile na h-ìobairteach an uabhais a dh' adhbharaich an cogadh eadar a' bhuidheann sin agus a cuid nàmhaidean. Ach thoisich ìre na h-eucorach a dhol sìos an dèidh bhàis Escobar. Bha ìre na h-eucorach fhathast gu math àrd rè na 1990an, ged a rachdadh e sìos beag air bheag an coimeas ris na bliadhnachan a bu mhiosa. Anns An Dàmhair 2002 dh'òrdaich Álvaro Uribe Vélez, ceann-suidhe na Coloimbia, gun tugadh an t-airm gu buil “Operación Orión”, is iad ag amas air mailisidhean chathaireil na FARC agus na AUC a leigeil ma sgaoil[17]. Eadar 2003 agus 2006 chaidh di-fheachdachadh na mailisidhean chathaireil na AUC a bh'ann fhathast a thoirt gu buil, agus leig a bharrachd air 3,000 fir fo armaibh an cuid armachd dheth[18]. Tha ìre na h-eucorach ann am Medellín air a lughdachadh gu brìgheil. Tha ìre na h-eucorach ann am Medellín gu math àbhaisteach do bhaile-mòr ann an Aimearaga-Laideannach gus an latha an-diugh.

Eaconamaidh[deasaich | deasaich an tùs]
'S e stàilinn, a' chlò, aodach, biadh agus deoch, àiteachas (bho na sgìrean dùthchasail), seirbheisean poblach, stuthan ceimeagach and pharmaceuticals, refined ola, agus dìthean a tha aig cridhe an eaconomaidh.

Tha an turasachd air a dhol gu math air adhart anns na bliadhnachan a dh'fhalbh.

Leasachadh Cathaireil[deasaich | deasaich an tùs]

A' Cheàrnag Bhotero
Tha e uabhasach soilleir gu bheil am baile ga leasachadh ann an dòigh làidir, gu h-àraidh leis cho pailt a tha na tùran àrda ùra a thathar a' togail. Aig an ìre seo tha Medellín a' deànamh nas fheàrr na gach uile baile-mòr eile na dùthcha Bogotá, prìomh-bhaile na nàisein agus cridhe an eaconomaidh, nam measg, taobh togail agus dealbhachadh tùran àrda ùra. Anns an t-Sultainn 2008, bhathar a' togail 127 tùran àrda ann am Medellín, 25 gam àideachadh, agus 17 gam moladh.[19]

Foghlam[deasaich | deasaich an tùs]

A' Chèarnag Mheadhanach aig an Oilthigh Antioquia
Tha a bharrchd air 30 oilthighean ann am Medellín is iad a' sgaoileadh an fhoghlaim air feadh na h-Antioquia, an "Eje Cafetero" (sgìre a' Chofaidh) agus Costa na Cairib. 'S e Oilthigh na h-Antioquia, an t-Oilthigh Nàiseanta Coloimbia agus an Colaiste Jaime Isaza Cadavid (poblach), agus an t-Oilthigh EAFIT, Oilthigh Medellín, An t-Oilthigh Pàpanach Bolivarianach, an t-Oilthigh San Buenaventura, Sgoil Inneallaidearachd na h-Antioquia, Oilthigh Santo Tomas, SENA (Seibheis Nàiseanta Ionnsachaidh) agus CES am feadhainn as cudromaiche. A bharrachd air sin, tha ionadan teic-eòlais curomaich ann, mar ITM (Institiùd Nàiseanta an Teic-Eòlais).


Leabharlann an Oilthigh Prìobhaideach EAFIT.
Rè an deichead mu dheireadh, tha Riaghaltas a' bhaile air foghlam poblach, togail sgoiltean is leabharlainn anns na sgìrean bochda a bhrosnachadh. Tha seann traidisean dhe sgoiltean agus colaistean prìobhaideach anns a' bhaile, iomadh dhuibh gan ruith leis an Eaglais Caitligeach, buidhnean prìobhaideach, agus feadhainn bho thall thairis. Tha na sgoiltean Columbus, Theodoro Hertzl, San Ignacio de Loyola, Cumbres, Colombo Britanico, El Corazonista, Marymount, Montessori, na àrd-sgoiltean Los Pinares, Los Alcázares, San José De La Salle, Jorge Robledo, a sgoil Teicnigeach Salesianach Pedro Justo Berrío, An Oilthigh Pàpanach Bolivarianach, agus mòran eile nam measg.

Thoir iomadh non-governmental organizations agus buidhnean oifigeil taic do development airson chloinne agus òganaich bho na sgìrean bochda. Tha Baile Don Bosco a' toirt cùram gu clannn na sràide.[20] An dèidh sìtheachadh a' bhaile thàinig buidhnean dha na sgìrean a bu bhochda is iad ag obair còmhla ris na daoine òga a bha an sàs ann an ainneart cathaireil, gus na cothroman aca a leasachadh. Bha pàirt cudromach cuideachd aig na oilthighean ann am Medellín, poblach agus prìobhaideach, còmhla ri buidhnean nàiseanta agus eadar-nàiseanta.

Còmhdhail[deasaich | deasaich an tùs]
Còmhdhail Adhair[deasaich | deasaich an tùs]

Port-Adhair Eadar-nàiseanta José María Córdova

Port-Adhair Olaya Herrera
Tha am Port-Adhair Eadar-nàiseanta José María Córdova (MDE) ann an Rionegro, baile eile an àirde an ear Medellín, taobh a-muigh a' ghlinne Aburrá. Tha e a' frithealadh cinn-uidhe nàiseanta agus edar-nàiseanta, agus 's urrainn dha ri itealain mòra a dhèiligeadh is plèanaichean a dhol sìos tron oidhche. Bith tursan-adhair eadar-nàiseanta ann gach latha gu agus bho Miami, Eabhraig Nuadh, Baile Meagsago, Caracas, Quito, Baile Panama, Porlamar, Aruba agus iomadh bailtean cudromach eile. Chan eil am Port-Adhair Olaya Herrera (EOH) a' frithealadh ach tursan-adhair roinneil, triallaiche agus plèanaichean beaga, anns a' chummantas.

Còmhdhail Fhearrainn[deasaich | deasaich an tùs]

Treànaichean Metro an am Medellín
Thoir siostam còmhdhail poblach a' bhaile a-staigh busaichean diesel, tacsaidhean, agus treànaichean cathaireil ris an canar Metro de Medellín. Ceangailidh am Metro Medellín fhèin gu Itagüí, Envigado agus Bello. Thèid loighne A bho Itagüí gu Niquía, agus loighne B bho San Antonio gu San Javier. A bharrachd air sin, frithealaidh Loighne K agus Loighne J, an air chàball, air a bheil am Metrocable, gu ruige sgìre cruaidh taobh chruinne-eòlais agus an eaconomaidh. Toisichidh loighne K aig stèisean metro Acevedo aig loighne Metro A, suas air a' bheinn, gu ruige Santo Domingo Savio. Toisichidh loighne J aig stèisean metro San Javier aig loighne Metro B, suas air a' bheinn gu ruige La Aurora. Tha planaichean ann airson loighne ùr a' Mhetrocable (Loighne S) a thoisicheas an an 2009, agus ceangailidh sin Santo Domingo Savio gu El Tambo ann am Pàirc Arví faisg air Guarne. 'S e Medellín an aon bhaile an am Coloimbian far a bheil siostam chòmhdhail na leithid.

A dh'aindeoin sin, tha an trafaig ann am Medellín air fhàs gu math làidir, leis cho pailt a tha na carbadan an coimeas ris na sràidean; A bharrachd air sin, 's e dragh mòr a tha'nn an pollution ga dhèanamh leis na busaichean diesel, gu h-àraidh ann am meadhan a' bhaile agus mu dheas ann an El Poblado. Chan eil àite sam bith anns a' bhaile airson rathadan mòr a thogail.

Ann an 2006 thoisich an obair air a' Mhetroplus, seirbheis bhus le rathad aige fhèin, dìreach mar an TransMilenio ann am Bogotá. Le sin, bidh an seirbheis nas luaithe dhe busaichean na ruith dha na stèiseanan metro. Fosglaidh am Metroplus ann an 2009, is e a' fritheadh mhòr-chuid a' bhaile. 'S e an Troncal Medellín a' chiad phàirt dha, bho Oilthigh Medellín ann an àide an iar gu ruige Aranjuez, mu iar-thuath a' bhaile. Lughdaidhidh am Metroplus an droch thrafaig agus pollution anns a' bhaile, oir thèid mòran seann bhusaichean a chur às, is na busaichean ùra a' cleachdadh gas mar chonnadh.

Sluagh a' Bhaile[deasaich | deasaich an tùs]
Fàs an t-Sluaigh ann am
Medellín eadar 1905-2005
Cùnntas sluaigh
ann an	Sluagh
Iomlan   % Fàs Bun
Bhliadhna 1905
1905*	59,815	100%
1912*	70,547	118%
1918*	79,146	132%
1928*	120,044	201%
1938*	168,266	281%
1951**	358,189	599%
1964**	772,887	1292%
1973**	1,077,252	1791%
1985**	1,468,089	2454%
1993**	1,630,009	2725%
2005**	2,223,078	3717%
Poblacion Medellin.png
*Eachdraidh na h-Antioquia[21] - **Cùnntasan sluaigh a rinn DANE
Fuirichidh 58% sluagh a' Cheàrna Antioquia anns a' Ghleann Aburrá, le 67% sluagh a' Ghlinne Aburrá a' fuireach ann am Medellín fhèin. Taobh sluagh a' bhaile Mhedellín, rugadh 61.3% anns a' bhaile, 38% ann an àiteachan eile ann an Coloimbia agus 0,3% thall thairis.[22]

A-rèir Roinn Nàiseanta Riaghlach na Staitistearachd, bha sluagh dhe 2,223,078 daoine aig Medellín ann an 2005, is le sin bha e an dàrna bhaile a bu mhotha ann an Coloimbia. The metropolitan area of Medellín in 2005 included 3,312,165 inhabitants. Bha 5820 daoine airson gach ciolomeatair ceàrnagach anns a' bhaile. Bha 130,031 daoine nan tàmh ann am bailtean beaga co-cheangailte ris a' bhaile-mòr; 'Se fireannaich a bh'ann 46.7% agus boireannaich a bh'ann 53.3% an t-sluaigh. Tha ìre neo-litireachd dhe 9.8% anns na daoine nas aosda na 5 bliadhna a dh'aois. Tha cumhachd dealain aig 98.8% na taighean ann am Medellín, fìor uisge aig 97.3%, agus tha fòn aig an taigh aig 91% dhuibh.[22]

Breithean agus Bàsan[deasaich | deasaich an tùs]
A-rèir a' chunntais-sluaigh DANE 2005, chaidh 33,307 breithean,[23] a chlàradh anns a' bhliadhna sin ann am Medellín, beagan nas lugha na ann an 2004 (33,615). Chaidh 10,828 bàsan a chlàradh ann an 2005, agus 11,512 ann an 2004.

Buidhne Chinnidheach[deasaich | deasaich an tùs]
Seo Co-mhisgeachd Chinnsidheach a' bhaile:

Daoine Geala: Spàinnteach, Iùdhach, Àrabach, Eòrpach eile: 70%
Mestizos: Measgachadh dhe Daoine Spàinnteach, Àfraganach, agus Daoine Tùsail: 20%
Afro-Coloimbianaich: 6.5%
Daoine Tùsail Aimearaganach: 0.1%
Fhuair Medellín iomadh in-imrich às An Spàinn rè na 17mh agus 18mh linntean, a bharrachd air beagan inimreachais gun taghadh à Àfraga an Iar. Chaochail a' mhòr-chuid nan Tùsanach fo bhuaidh tinneasan às an Roinn Eòrpa, agus dh'eadar-phòs iomadh nam feadhainn a mhaireadh beò leis na prìomh In-Imrich Spàinnteach, fireannaich anns a' chumanntas; thoisich inimreachas nam boireannach Spàinnteach air dheireadh. Thigeadh in-imrich à Lebanon, à Iòrdan, às a' Ghearmailt, agus à Portagail rè an 19mh linne. 'S e Paisas air a bheil iomadh dhaoine à Medellín, le freumhan Spàinnteach anns a' chumanntas, gam measgachadh le fuil Àfraganach agus Tùsanach. Tha coimhearsnachd bheag Afro-Coloimbianach and Zambo-Coloimbianach ann (daoine le freumhan Tùsanach agus Àfraganach).

Tha Ceàrn an Chocó dìreach air àird an iar na h-Antioquia, tìr-àraich iomadh in-imrich Afro-Coloimbianach and Zambo-Coloimbianach a Mhedellín agus an sgìre aige. Tha inimreachas às a' Chòsta Chairib Cholombianach air a bhith fa-leth cudromach, gu h-àraidh na daoine òga a thig gus ionnsachadh aig na h-oilthigh ann am Medellín agus fuirichidh iad is iad ag obair anns a' bhaile. 'S ann an Ecuador a thig a' mhòrchuid dhe na in-imrich bho thall thairis is iad an sàs ann am malairt neo-fhoirmeil.

Cultar[deasaich | deasaich an tùs]

silleta traidiseanta aig Fèis Bliadhnail nan Dìthein ann am Medellín.
'S e Antioqueños (Antioquianaich) an t-ainm gu tric a tha air daoine a' Mhedellín bho ainm an stàite, an aghaigh Medellinenses (Medellinianaich) bho ainm a' bhaile. 'S e Paisas, an t-ainm eile a th'orra, is cuid ag ràdh gu bheil freumh an ainm a' tighinn bho na daoine a dh'fhàsadh cofaidh, mar am facal Spànnteach paisano (fear mo dhùthcha). 'S e fear dhe na còig cultar roinneil ann an Coloimbia a th'ann an Cultar Paisas. Tha an Cultar Paisa ga sgaoileadh air feadh na ceàran Caldas, Risaralda, Quindi­o a bharrachd air corra bhaile ann an Gleann Cauca agus Tolima.

Ged e an cultar Paisa aig a bheil làmh an iuchair ann am Medellí­n ( "A' Phrìomh-Bhaile Paisa"), tha am baile a' fàs nas cosmopolitan, agus a-nis thathar a' tabhann ceòl ceàrnan eile bho ceàrnan eile ann an Coloimbia am mar am (Vallenato agus Chocó), le iomadh bhiadhlann Sìneach, Cùbanch, agus Argantaineach nam measg.

Tha tùs Spàinnteach aig a' chultar Paisa, agus tha traidiseanan Caitligeach, gnìomhachasail, dìorrsach, agus hospitable aige. Thathar ag ràdh gum bruidhinn na Paisas gu ciùin luath, le gàire, agus gu bheil iad dèidheil air an tairbheadaireachd, air an rodeo, air a' ceòl, air a' bhàrdachd, air a' bhall-coise, agus na ho-ro-gheallaidhean. Tha iad uabhasach moiteil às a' bhaile aca. 'S e "rumba" ris an canar beatha na clubaichean, na taighean-sheine, na ceàrnagan agus na sràidean gach deireadh sheachdain.

Fèisean[deasaich | deasaich an tùs]
Thathar a’ cumail am iomadach seòrsa dhe fhèis ann an Medellí­n. Chithear fèilltean caitligeach, leis gur e dùthaich le mòr-chuid chaitligeach a th’ann fhathast,[24] fèisean na stàite agus tachartasan ionadail a sheallas cho làidir ‘s a tha beairteas cultarail na dùthcha.

Fèis an Neo-eisimeileachd: 20mh An t-Iuchar.
Fèis Neo-eisimeileachd na roinne: 11mh an Lùnasdal.
'S e La Feria de las Flores ( Fèis na Dìthein) an fhèis as cudromaiche ann an Antioquia. Gheibh e àite ann am Medellí­n aig toiseach an Lùnasdail agus tha e air a bhith a' cumail gach bliadhna bho 1957. Tha taisbeanaidhean dhe chàraichean seann fhasanta, silleteros (daoine a' toirt dìthein), agus eich ann mar phàirt na fèise.

A-measg na fèisean eile tha fèis [1] Eadar-nàiseanta na Bàrdachd (An t-Iuchar) (a fhuair an Right Livelihood Award ) ann an 2006, Taisbeanadh a' Mhiotais agus an Fhionnsgeul (An Dùbhlachd) agus ColombiaModa (tachartas gnìomhachas an Fhasain).


Leabharlann Leòn de Greiff.
Spòrs[deasaich | deasaich an tùs]
'S e na sgiobaidhean ball-coise Atlético Nacional, Envigado F.C. agus Deportivo Independiente Medellín a th'ann na clubaichean spòrsail as ainmeile ann am Medellín. Cluichidh iad uile aig a' Phàirc Atanasio Girardot. A bharrachd air sin, tha Medellín clùiteach airson an dà sgioba snàimh ainmeil aige, na Calamares Pilsen agus na Huracanes. Rugadh Santiago Botero Echeverry, am fear a bhuannich lap an Tour de France trì tursan, anns a' bhaile. 'S e cuideachd Medellí­n an t-àite far an do rugadh an cluicheadair goilf proifeiseanta Camilo Villegas, a tha an sàs ann an Turas PGA.

Leth-mharathon Eadar-nàiseanta Medellín
Marathon a' Ghlinne Aburrá
Club Ball-Coise Atlético Nacional
Club Ball-Coise Deportivo Independiente Medellín
Club Ball-Coise Envigado
Far-ainmean a' bhaile[deasaich | deasaich an tùs]
Aithnichte mar "prìomh-bhaile gnìomhachasail ann an Coloimbia", tha Medellín cuideachd fo na h-ainmean Ciudad de la Eterna Primavera (Baile an fhoghair bith-bhuan), Capital de la Montaña (Prìomh-bhaile nam Beann), Ciudad de las Flores (Baile na Dìthein), "Capital de las Orquí­deas" (Baile nan Orchid), La Bella Villa (Am Baile Boidheach), Tacita de Plata (Cupan Beag an Airgid), and Medallo (bhon ainm Medellìn fhèin).

Dùn Dèagh Aonaichte[deasaich | deasaich an tùs]
Tha Aonaichte air 104 bàirean a chluich (còig a bharrachd air Obar Dheathain) thairis air 22 ràithean ann am farpaisean Eòrpach. Tha sin a' ciallachadh gur iad an treasamh club Albannach as eòlaich air a bhith a' cluich annta. Nuair a bhiodh an club gu tric a' leantainn orra tro fharpaisean Eòrpach, bhiodh na meadhanan cèin a' cantail Dùn Dèagh riutha ann am mearachd – ainm club còmhstritheach na cathrach aca. Bidh seo fhathast a' tachairt air uairibh an-diugh.

Bheireadh na meadhanan Albannaich An “New Firm” orra fhèin agus air Obar Dheathain, nuair a bha iad aig àirde an soirbheachas anns na h-ochdadan. Bidh iad a' cantainn sin riutha fhathast an-diugh, ged 's e far-ainm car plaosganach on nach eil an dà chlub air dùbhlan math a thoirt dhan “Old Firm” bho chionn iomadh bliadhna.

Tha e na annas do mheud na cathrach, Dùn Dèagh, gu bheil e a' giùlan dà àrd-sgioba ball-coise proifeiseanta, CB Dùn Dèagh agus Dùn Dèagh Aonaichte. Tha an dà sgioba nan còmhstritheach làidir ris a chèile agus tha na lannan-cluiche aca mar uidhe corra cheud slat eadar a chèile.

Eachdraidh[deasaich | deasaich an tùs]
Hibernian Dhùn Dèagh[deasaich | deasaich an tùs]
1909-1923

Stèidhicheadh Dùn Dèagh Aonaichte fon ainm Dundee Hibernian ann an 1909. Ghabh iad seilbh air Pàirc Chlepington, an dachaigh a bh'aig Dundee Wanderers; agus thug iad ainm ùr air: Pàirc Thanachais (Tannadice Park).

Bha a' chiad gheama a bh' aca riamh neo-fharpaiseach nuair a chluich iad ri Hibernian Dhùn Èideann air 18mh Lùnastal, 1909. Bha an dà sgioba co-ionann aig an deireadh, 1-1.

A' chiad gheama farpaiseach a bh'aca ge-tà, b' ann ri Dundee Wanderers a bha e; bhuannaich na Wanderers an geama 2-1. An uairsin, ghlèidh iad an Cupa Charrie ionadal ri Farfair 1-0 air 23mh An Giblean, 1910.

An dèidh aon iomairt a-mhàin ann an Lìog a Tuath, chaidh a ghabhadh ann an Lìog na h-Alba air 7mh Ògmhios, 1910. Bha iad a' lìonadh beàrn a bh' air fosgladh nuair a cho-aonaich Ayr agus Ayr Parkhouse gus Ayr United a chruthachadh.

B'e Pàirc Thanachais làrach a' chiad gheama riamh a bh'aig Hibs Dhùn Dèagh ann an Lìog na h-Alba; Lìte Athletic an sgioba nan aghaidh. Ghlèidh Lìte 3-2 ach bha Hibs Dhùn Dèagh a' sìor chosnadh cliù dhaibh fhèin ann am farpaisean cupa. Bhuannaich iad cupa ionadail eile, an Cupa Siorrachd Fharfair, air a' chiad fheuchainn air 25 Màirt, 1911.

Thòisich Hibs Dhùn Dèagh air cluich ann an Cupa na h-Alba air 8mh Gearran, 1913. Bha a' chiad gheama aca aig Pàirc Hampden far an do chaill iad 4-2 ri Queen's Park. Nochd iad an uairsin airson a' chiad uair riamh ann an cuairt deireannach cupa nàiseanta anns an Dùbhlachd 1914. B' e sin an Scottish Qualifying Cup. Chaill iad ri Albion Rovers an dèidh dà gheama co-ionann.

Bhuail An Cogadh Mòr ge-tà air ball-coise na h-Alba gu lèir, agus chan eil rian nach tugadh an ùpraid sin buaidh air Hibs Dhùn Dèagh cuideachd. Thugadh thairis Roinn a Dhà anns an robh Hibs an sàs, agus chaidh lìogan sgìreil a chur na h-àite. Bha Hibs Dhùn Dèagh a' sàs ann an Lìog an Ear rè àm a' chogaidh air fad.

Thachair gu robh a' chiad gheama derby riamh ann an 1915 cuideachd ri Dùn Dèagh FC. 'S e geama càirdeil a bh'ann aig Pàirc Dens fo chomhair 4,000 luchd-amhairc. Ghlèidh Dùn Deàgh FC an geama 4-0.

Mar a bha cùisean a' tighinn air ais chun na h-àbhaist an dèidh a' chogaidh, lean Lìog na h-Alba orra Roinn a h-Aon a leudachadh. Cha deach Roinn a Dhà a stèidheachadh as ùr a-rithist ge-tà. Dh'fhàg Hibs Dhùn Dèagh an Lìog gus cur an aghaidh an co-dhùnaidh sin; b'iadsan an aon chlub a rinn a leithid. Thill iad gu Lìog an Ear agus ghlèidh iad ann an 1919/1920 e.

Thill Hibs Dhùn Dèagh gu Lìog na h-Alba san Ògmhios, 1920 ach b' e saoghal gearr a bh' aca ann a-rithist oir, cha mhòr nach do leig iad dhiubh an Lìog làrach nam bonn air sàilleabh diùltadh clubaichean Roinn a h-Aon Roinn a Dhà a chur air bhonn a-rithist. An turas seo ge-tà, cha b'e Hibs Dhùn Dèagh a-mhàin, ach 16 clubaichean uile gu lèir, a rinn an co-dhùnadh an Lìog fhàgail às beul a chèile. Mar sin dheth, b' fheudar do Hibs Dhùn Dèagh an cùl a chur ri Lìog na h-Alba airson an dàrna turas am broinn na bliadhna.

An lorg a' gnothaich seo, chaidh Hibs Dhùn Dèagh a-steach dhan Mheadhan Lìog, a bha neo-eisimileach. Bha an Lìog sin a' soirbheachadh an uibhir 's gun deach a ghabhail air ais sa mhionaid fo sgèith Lìog na h-Alba mar Roinn a Dhà 's promotion agus relegation an cois. Thill ball-coise an lìog gu Tanachais, air an dòigh seo, san Lùnastal, 1921, an dèidh tuiteam seachd bliadhna.

Cha do dh'èirich gu math do Hibs Dhun Dèagh ge-tà anns an lìog air an do rinn iad uiread a dh'iomairt, agus bha iad air fògradh, a-mach às aon uair eile. Bha Hibs Dhun Dèagh ann an cunnart dol fodha a-nis, ach chuir Celtic tairgse an làthair iad gan ainmeachadh gus àite an sgioba glèidhte aca a ghabhail ann an Lìog Caidreachas na h-Alba. Ghabh Hibs Dhun Dèagh ris an tairgse seo gu togarrach.

An dèidh an ràith ball-coise 1922/23, ghabh co-bhanntachd fir-ghnothaich ionadail stiùir a' chlub agus air dhaibh iomairt a dhèanamh, chaidh a ath-thaghadh gu Roinn a Dhà aig Coinneamh Bhliadhnail an Lìog anns a' Chèitean 1923.

Dùn Dèagh Aonaichte[deasaich | deasaich an tùs]
Chuir an club rompa cuideachd ann an 1923 an t-ainm aca atharrachadh. Leig iad às “Hibernian” agus thog iad ainm ùr, Dùn Dèagh Aonaichte. Chaidh an t-ainm ùr a ghabhail ri cumhachdan an Lìog air 26mh Dàmhair, 1923.

Ghlèidh Dùn Dèagh Aonaichte Roinn a Dhà fo stiùir Jimmy Brownlie, a bha na chluicheadair/mhanaidsear ann an 1924/25. B' e seo a' chiad uair riamh a fhuair an club a-steach gu Roinn a h-Aon.

Air dhaibh dol sìos gu Roinn a Dhà an dèidh dà ràith ann an Roinn a h-Aon, choisinn an club gaisgeachd Roinn a Dhà a-rithist ann an 1928/29.

Gidheadh, thill iad dhan roinn foidhe aig deireadh an ath-ràithe. Dh'fhàg Jimmy Brownlie an club an dèidh dha Roinn a Dhà a bhuannachadh ann an 1930/31.

Bha Dùn Dèagh Aonaichte fo sgàil air feadh nam bliadhnaichean a lean gus an do chuir iad Jerry MacGilleChiar ann an dreuchd manaidsear a' chlub as t-samhradh 1959. Ged a chrìochnaich iad aig 35 às na 37 sgiobannan uile gu lèir ann an 1958/59, ghabh cùisean car sònraichte math dhaibh bhon uairsin.

Bha DAFC air ais ann an Roinn a h-Aon an ceann bliadhna agus dhìrich iad dhan àite a b' àirde a bh' aca riamh, gu naoidheamh àite san lìog. Bhon uair sin, cha do chaill iad an àite anns a' phrìomh lìog ach a-mhàin anns an ràith 1995/96, agus 's iad a-nis aon de na clubaichean as soirbheachail a th' ann.

Thàinig grunn mhath de chluicheadairean à Lochlann dhan chlub anns na 60an: Orjan Persson, Finn Seemann, Lennart Wing, Finn Dossing agus Mogens Berg. Bha iadsan an sàs gu mòr anns a' chiad iomairt Eòrpach aig a' chlub nuair a rinn iad a' ghnothach air treun-sgioba Bharcelona. Bha Barcelona air an Cupa Fairs a ghlèidheadh a' bhliadhna roimhe. Chaidh a chur a-mach san ath-chuairt le Juventus ach b' e cuimhne euchd mòr a dh'fhàg Dùn Dèagh Aonaichte a dh'aindeoin sin.

Jim MacGilleEathain[deasaich | deasaich an tùs]
Ghabh Jim MacGilleEathain thairis gnothaichean an sgioba anns an Dùbhlachd, 1971 agus thòisich an linn a b' shoirbheachaile ann an eachdraidh a' chlub.

Chuir e poileasaidh òigridh co-eagraichte air bhonn bhon toiseach. B'e seo aon cheum a bha na bhunait deatamach do shoirbheachas a' chlub tron fhichead bliadhna as a dhèidh.

Bhuannaich Dùn Dèagh Aonaichte Cupa Lìog na h-Alba ann an 1979/1980, an dèidh seachdad bliadhna lom gun duais sam bith. Ghlèidh iad an aon fharpais a-rithist an ath-bhliadhna cuideachd agus ruig iad cuairt deireannach Cupa na h-Alba air an aon ràith. Chaill iad ri Rangers san ath-chluich.

B'e an ràith a b'fheàrr a bh'aca riamh, 1982/1983. Ghabh Dùn Dèagh Aonaichte buaidh air tiotal a' Phrìomh Roinn, agus chruinnich iad àireamh gun samhladh (aig an àm) de phuingean agus thadhail.

Ruig Dùn Dèagh Aonaichte iar-chuairt deireannach Cuach na h-Eòrpa air a' chiad fheuchainn. Chaidh a chur a-mach às mu dheireadh thall le A.S. Roma, ged a bu chaol an call (2-3 thairis air an dà gheama).

B'e Dùn Dèagh Aonaichte a' chiad chlub Albannach riamh a bha air cuairt dheireannach Cupa UEFA a ruigsinn. Fhuair IFK Gothenburg làmh an uachdair orra air a' cheann thall, a' buannachadh 2-1 thairis air dà gheama, ach choisinn luchd-leantainn a' chlub Duais Cluiche Cothromach (Fair Play Award) air sgàth an giùlan modhail, fialaidh san dàrna gheama aig Pàirc Thanachais.

Ivan Golac agus na bliadhnaichean an dèidh MhicIlleathain(1994 a-mach)[deasaich | deasaich an tùs]
Leig Jim MacGilleEathain dheth a dhreuchd san Ògmhios 1993, a' fuireach aig a' chlub mar chathraiche. Dh'fhastaich an club Ivan Golac mar mhanaidsear ùr; b'esan a' chiad neach à tìr-mòr na h-Eòrpa a ghabh stiùir club ball-coise Albannach. Bha an tàlant òg a b'fheàrr ann an Alba aig Dùn Dèagh Aonaichte aig an àm sin. B'e a' chiad rud a rinn e, Donnchadh Fearghasdan a reic gu Rangers airson ₤3.75 millean – am prìs a bu mhotha a bh'ann riamh eadar dà chlub Breatannach. Rinn sin gun deach aig Aonaichte air an lann-cluiche aca a leasachadh leis an airgead a fhuair iad bhon reic.

Ghabh an sgioba seilbh air Cupa na h-Alba ge-tà anns a' chiad ràith aige mar mhanaidsear a' chlub. Rinn iad an gnothach air Rangers 1-0 aig Pàirc Hampden anns a' Chèitean, 1994. B'e seo a' chiad uair riamh a bhuannaich Dùn Dèagh Aonaichte Cupa na h-Alba, ged a bha iad air an cuairt dheireannach a ruigsinn sia tursan anns na fichead bliadhna roimhe. B’ e Craig Brewster a chuir an aon tadhal sa bhàire seo an dèidh do Dhàibhidh Mac a’ Phearsain agus Ally Maxwell bùrach a dhèanamh air suidheachadh dìon sìmplidh. Mar sin dheth, bha Dùn Dèagh Aonaichte air a h-uile duais nàiseanta ball-coise a bhuannachadh a-nis.

Cha do dh'èirich cùisean cho math dhan chlub anns na beagan bliadhnaichean an dèidh Cupa na h-Alba a bhuannachadh ge-tà. Dh'fhairtlich air Golac seasmhachd àite Aonaichte a chumail anns a' Phrìomh Roinn, seach mar a b’ àbhaist do Jim MacGilleEathain a bhith a' dèanamh. Ged a ghlèidh e Cupa na h-Alba anns a chiad ràith aig stiùir a' chlub, chrìochnaich Aonaichte ann an 6mh àite sa Phrìomh Roinn ann an 1993-1994; an t-àite a b’ ìsle aig an robh iad bho chionn 19 bliadhna.

Crìonadh agus ùrachadh[deasaich | deasaich an tùs]
Bha Dùn Dèagh Aonaichte aig bonn an roinn anns an ath-ràith agus ceithir bàire air fhàgail ri chluich. Dh'fhàg Ivan Golac Tanachais, 's iad ann an cruaidh-chàs, agus chaidh Billy Kirkwood a chur na àite. A dh'aindeoin sin, chaidh Aonaichte sìos gu Roinn a h-Aon ann an 1994/95 airson a' chiad uair riamh nan eachdraidh, 's mar sin dheth b'e prìomh dhleastanas am manaidsear ùr an club a thoirt air ais gu Prìomh Roinn na h-Alba air a' chiad fheuchainn. Fhuair an sgioba às gu math caol, nuair a ghabh Dùn Dèagh Aonaichte a' bhuaidh air Partaig Thistle thairis air dà gheama play-off ann an 1995/96.

Bha Aonaichte air ais ann am Prìomh Roinn na h-Alba, ach an dèidh 6 bàirean truagh san ath-ràith, bha Kirkwood air a chur a-mach às a dhreuchd, agus Tommy MacGilleEathain, bràthair Jim, air a chur na àite.

Soraidh slàn do Jim MacGilleEathain[deasaich | deasaich an tùs]
Ghabh cùisean car math bhon uairsin, agus chaidh Aonaichte suas an roinn, nan deann, a' crìochnachadh san 3mh àite ann an 1996-1997. Chaidh iad a-steach dhan fharpais UEFA a-rithist.

Cha b’ e seo ach adhartas meallta a bh’ ann oir, eadar 1997/98 agus 2006/2007, tha Dùn Dèagh Aonaichte air ochdnar manaidsear a chur às an dreuchd: Tommy MacGilleEathain, Paul Sturrock, Alex Mac a' Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster.

Bhon a leig Jim MacGilleEathain dheth a dhreuchd mar mhanaidsear, tha na manaidsearan ùra uile ud air an lèireadh le truimead dìleab nam bliadhnaichean glòrmhor roimhe. Chan e Dùn Dèagh Aonaichte a-mhàin a tha a’ fulaing, ach am pàirt eile dhen New Firm, Obar Dheathain cuideachd.

Leig Jim MacGilleEathain dheth a dhreuchd mar chathraiche a’ chlub ann an 2000 an dèidh dha purradh a thoirt do neach-aithisg, a bha a' cur ceistean sgrùdach air, nach bu mhath leis.

Linn ùr[deasaich | deasaich an tùs]
Ghabh Eddie MacThòmais, fear-gnothaich agus neach-leantainn mòr a’ chlub bho chionn iomadh bliadhna, thairis air mar chathraiche agus sealbhadair ann an 2000. Bhon latha sin, bha Alex Mac a’ Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster uile air an cur às an dreuchd, 's e a' feuchainn ri soirbheachas a thoirt air ais a Thanachais a-rithist. Dh'fhastaich e Craig Levein anns an Dàmhair 2006, agus ruig iad cuairt dheireannach Cupa an Lìg ann an 2007/08 mus do chaill iad gu caol ri Rangers air breaban peanais.

Chaochail Eddie MacThòmais le aillse a' chaolain air 15 Dàmhair 2008 agus ghabh a mhac, Stephen MacThòmais os làimh dreuchd cathraiche a' chlub air 14 Samhain, 2008.

Trivia[deasaich | deasaich an tùs]
Tha Dùn Dèagh Aonaichte air 4 bhàir fharpaiseach a chluich ri Barcelona gu ruige seo. Rinn iad an gnothach orra gach turas; ann an 1966-67 ann an Cupa Fairs, agus ann an 1986-87 ann an Cupa UEFA. Chluich iad riutha cuideachd ann am bàir chàirdeil aig Pàirc Thanachais ro thoiseach ràith 2007-2008, ach an turas seo, b' e Barcelona a thug a-mach a' bhuaidh 1-0 le tadhal às breab pheanais bho Thierry Henry.
 Anns a' bhliadhna 80 A. D. bha uachdaran Ròmanach a' riaghladh ceann
 a deas Bhreatainn dom b' ainm Agricola, a smaoinich air an eilean gu
 h-iomlan a thoirt fo chìs do na Ròmanaich. Leis an rùn sin chuir e
 air a' bhliadhna ud aghaidh gu tuath air ceann an airm. Bha sin 135
 bliadhna an dèidh dhaibh sealbh a ghabhail air ceann a deas an
 eilein. Ghabh e air adhart le cruaidh iomairt, gus an ceann thrì
 bliadhna,(trì campachaidhean mar a theireadh iadsan), an do
 cheannsaich e an tìr gu iomall a deas ann an àite den dùthaich ris an
 abrar a-nis a' Ghàidhealtachd. 'S e sin an t-àite as cuinge den
 eilean gu h-iomlan. Chan eil ach 35 mìle eadar ceann na Friù agus
 taobh Abhainn Chluaidh. Thog Agricola sreath dhaingnichean bho mhuir
 gu muir an siud anns am bheil mu 36 mìle air fad mar chrìoch eadar
 roinn na Ròimhe agus Tìr nan Cailleannach no Caledonia mar a bh' aca
 oirre. Ghoirteadh Gàradh Antoninus ris, oir b'e siud ainm an Ìmpire a
 bh' ann nuair a thogadh e. Bha e fichead troigh air àirde, 's ceithir
 troighean fichead air tiughad, 's dìg leathann, dhomhainn, air a
 cladhach ri a aghaidh. Bha rathad leathann airson nan saighdearan a'
 ruith air a thaobh deas bho cheann gu ceann; 's bha daingnichean air
 an togail o cheann gu ceann dheth, an uidhe dhà mhìle bho chèile. Cha
 robh siud a' cumail muinntir nam beann bho bhith an-dràsta 's
 a-rithist a' toirt ionnsaigh air a' bhalla, 's orra-san a bha ga
 dhìon.  Nuair a thachair mòirneasachd ann an Lodaidh an Ear (Lodainn
 an Ear), o chionn 350 muillean bhliadhna, bha a' phàirt de Rùsg na
 Talmhainn air am bheil Bhreatainn suidhichte faisg air Crios na
 Cruinne agus bha e na roinn de proto-Tir-Mòr a tha aithnichte dhuinn
 leis an ainm Pangaea. Tro linntean fada chaidh co-ghluasad eadar
 roinnean den rùsg, aithnichte dhuinn mar clàran thìr-mòr, agus
 thachair sgleog leis tìr-mòr Gondwana.

Cha tàinig na pàirtean mu thuath agus mu dheas na Breatainn teannta,
no còmhla, gu 75 muillean bliadhnan roimh toiseach na Bholcanas ann an
Lodaidh an Ear. Bha Alba agus pàirt de cheann a tuath na Sasainn nam
pàirt de thìr-mòr Laurentian ro -làimh, far an robh Aimearaga mu
Thuath agus a’ Ghraonlainn. Aig a h-aon àm, bha an dara leth de 'n
Bhreatainn torr nas fhada (mu 40° de domhainn leud) do 'n dheas, faisg
air Afraga agus Aimearaga mu Dheas ann an tìr-mòr de Gondwana.

S e cànan eachdraidheil do chuid mhòr de dh'Alba a th' anns a'
Ghàidhlig agus is ann air na seann Ghàidheal, air an tug na Ròmanaich
"Scotti" san Laideann, a chaidh Alba ainmeachadh mar "Scotia" no
"Scotland" anns a' chànan Ghallta. Chan eilear cinnteach air dè cho
fada 's a tha eachdraidh na Gàidhlig ann am Breatainn a tuath ach tha
fianais ann bho ainmean-àite gun tàinig luchd-àiteachaidh Gàidhealach
gu math tràth agus ann am mòr-àireamh do na Rannaibh ann an
Gall-Ghàidhealaibh mus robh rìoghachd Dhál Riata air a stèidheachadh
timcheall 500 AD. [6]

Tha a’ Ghàidhlig air a bhith ga bruidhinn ann an Alba fad còrr is 1500
bliadhna, bhon a thugar a-nall à Èirinn i le na fògarraich a thathaich
ann an Dail Riata, mòr-thir cuimseach far a bheil Earra-Ghàidheal
an-diugh. Bhon toiseach seo, sgaoil a’ Ghàidhlig a-mach tron mhòr
chuid dhen dùthaich agus gu Innse Gall, a gabhail àite nan Cruithneach
agus nan treubhan Ceilteach eile a bha san tìr. Cha do dh’fhuirich
taobh a-muigh "Alba Ghàidhealach" seo ach a-mhàin Gallaibh, fìor earra
dheas na dùthcha, agus na h-eileanan aig tuath. Le sin, feumaidh gun
deach a’ Ghàidhlig a bhruidhinn, sa mhòr-chuid na dùthcha agus tha i
air dìleab fhàgail ann an ainmean-àite na dùthcha.

Le stèidheachadh Rìoghachd Dhál Riata mu àm na 4mh linne, agus e a'
dèanamh ceangail eadar an seann roinn de dh'Ulaidh ann an taobh a
tuath na h-Éireann agus taobh siar na h-Alba, dh' fhàs cumhachd agus
sgaoil na Gàidhlig agus bha buaidh mhòr aig an eaglais Ghaidhealaich
air a' chànan, agus i a' sineadh a-mach tarsainn air Breatainn a
tuath. Tha dearbhadh ainmean-àite a' sealltainn gun robh a' Ghàidhlig
ga bruidhinn anns na Gall-Ghaidhealaibh mun 5mh no 6mh linn. An dèidh
greis ghabh a' Ghàidhlig àite cànan nan Cruithneach gu tuath an Uisge
For agus cho fadalach ris an 15mh linn, b' e Scottis an t-ainm a bha
orra anns a' Bheurla.

San naoidheamh linn às dèidh bhreith Chrìosda, bha ceannard nan
Gàidheal, Coinneach MacAilpein air na Cruithnich agus na Gàidheil a
thoirt còmhla agus bha e mar a’ chiad riaghladair air Alba, mòr-raon a
bha a’ gabhail a-steach a’ mhòr-chuid de dh’ Alba tuath air
aibhnichean Fhurtha agus Chluaidh. Chun an latha an-diugh cleachdar an
t-ainm Alba airson na dùthcha air fad.  Bha a’ Ghàidhlig aig a h-àrd
ìre san 11mh linn. Ach nuair a phòs Máel Coluim III (Maol-Chaluim
Ceann Mòr) Margaret ann an 1071, b’ i a’ Bheurla cànan a chùirt, agus
thòisich crìonadh na Gàidhlig bhon sin. Bha cùisean air an dèanamh nas
miosa leis a’ gheur-leanmhainn a rinneadh air a Ghàidhlig, le
mì-leasan malairteach agus le daoine a’ tighinn a-staigh as ùr. Tha e
coltach ge-tà gun robh an sluagh fhathast a' bruidhinn na Gàidhlig gu
1400.

Mun àm seo, thòisich an cànan a' fàs diofraichte bho Ghàidhlig na
h-Èireann.

Thòisich a' Ghàidhlig a' crìonadh air tìr-mhór na h-Alba mu thoiseach na 13mh linn agus leis a-seo thòisich i a bhith a' call a h-inbhe mar chànan nàiseanta. Mu thoiseach na 15mh linn bha sgeul air tighinn Mì rùn mòr nan Gall agus cò-strì eadar na h-Albannaich Ghàidhealach agus na h-Albannaich Gallda. Ged a bhàsaich a' Ghàidhlig anns a' chuid as motha den Ghalldachd bha i fhathast ga bruidhinn ann am pàirtean mar Charraig agus na Ghall-Gaidhealaibh cho fadalach ris an 18mh linn.

Anns na bliadhnaichean moch anns an 16mh linn, dh' atharraich na Goill ainm na Gàidhlig bho Scottis gu "Erse" (agus sin a' ciallachadh Èireannach). Chleachdadh "Scottis" bhon uair sin mar ainm airson buidheann de dhual-chainntean a dh' fhàs bho Bheurla Meadhan Aoisean (Middle English) a bha ga bruidhinn am broinn Rìoghachd na h-Alba). Chruthaich sin sgaradh eadar na daoine ann an Alba aig an àm agus chunnacas na Gàidheil mar sluagh chèin.


Sgùrr Alasdair, a' bheinn as àirde san Eilean Sgitheanach. Tha iomadh
benn anns an Alba ainm Gaidhlig.  Chrìon an cànan gu mòr le sgiùrsadh
nan Gaidheal an dèidh Blàr Chuil Lodair an 1746. Air sgàth 's gun do
dh' fhàs na Cinn Cinnidh nan uachdarain às dèidh Blàir Chuil Lodair,
dh' fhàs sgaradh eadar na daoine agus na h-uaislean. Bha na uaislean
a' measgachadh le muinntir an Deas, a' bruidhinn Beurla agus ghabh iad
thairis cleachdaidhean Gallda. Mar sin chaidh iad an ceangail ri
muinntir na Gàidhealtachd a dh'fhàs bochd. Chuir an Scottish Society
for the Propagation of Christian Knowledge (SSPCK) sgoiltean air a'
Ghàidhealtachd gus cur às do cleachdaidhean Gàidhealach agus cànan nan
Gàidheal. Bha iad den bheachd gun robh sin a' dèanamh math do muinntir
na Gàidhealtachd. Bhon sin bha droch inbhe aig a' Ghàidhlig, oir cha
robh ach na daoine bochda ga bruidhinn, agus na daoine cumhachdail a'
bruidhinn na Beurla. San 19mh linn bha àireamh nan daoine agus le sin
an luchd-labhairt a' crìonadh gu luath air sgàth Fuadaichean na
Gaidhealtachd.

B’ e cùnntas-sluaigh 1891 a’ chiad fhear a chunnt àireamh
luchd-bruidhinn na Gàidhlig, agus chaidh 210,000 a clàradh ann an Alba
aig an àm sin. Ach bha imrich air falbh bhon Ghàidhealtachd, foghlam
sa Bheurla agus buaidh nam meadhanan Ghallda a’ ciallachadh gun robh
a’ Ghàidhlig a’ sìor chrìonadh tron fhicheadamh linn. Sa
chunntas-sluaigh ann an 1991, cha robh ach 65,000 air an clàradh mar
luchd-bruidhinn na Gàidhlig, an treas cuid de na bha ann ceud bliadhna
ma bu tràithe.

Cultar
Faic cuideachd Bàird Ghàidhlig, Seachd, Ealain, Ceòl Gàidhlig

Tha beul-aithris agus dualchas litreachais làidir aig a' Ghàidhlig
agus i air a cleachdadh mar chànan nam bàrd fad linntean. Tha ceòl
tradaiseanta Gàidhealach air fàs nas coileanta bho na 60an, agus tha
barrachd is barrachd phàrantan a' togail an cuid cloinne tro mheadhan
na Gàidhlig.

Na Meadhanan Tha stèisean Gàidhlig aig a' BhBC, a sgaoileas cuideachd
còmhla ris a' Ghàidhlig Èireannach Raidió na Gaeltachta. Tha prògraman
Gàidhlig air an telebhisean air an sgaoileadh leis a' BhBC cuideachd,
aig a bheil fo-thiotalan Beurla. Nì STV (pàirt Albannach aig ITV) cuid
prògraman Gàidhlig air a shon fhèin agus don BhBC. Tha e comasach do
dhaoine le Freeview TeleG fhaighinn, a sgaoileas fad uair a thìde gach
feasgar.

Thòisich seanail ùr digiteach, BBC Alba, air 19 An t-Sultain 2008, a
tha ri fhaicinn tro Sky agus Freesat. 'S e co-obrachadh eadar BBC
Scotland agus MG Alba a th' ann. Tha MG Alba na iomairt ùr air
maoineachadh le Riaghaltas na h-Alba gus sgaoileadh Gàidhlig a
bhrosnachadh.

Cànan Fuaimneachadh Fuaimreagan Tha an t-stràc throm aig fuaimreagan
na Gàidhlig, leis na litrichean à, è, ì, ò, ù. Tha an t-stràc gheur
air uairibh air fhaicinn ann an sgrìobhaidhean, le é agus ó
comharraichte, ach am bitheantas, tha stràc throm aig a h-uile
fuaimreag.Tha dualchas Ceilteach aig a' chuid as motha de dh'fhacail
Ghàidhlig. Ach tha mòran fhacal sa chànan bho chainntean eile ris an
canar "facail iasadachd". Tha mòran dhiubh a' tighinn bho Laideann
(muinntir, Didòmhnaich), seann Ghreugais le buaidh mhòr air an roinn
diadhaidh (eaglais, Bìoball bho Ekklesia is Biblos), Lochlannais
(eilean, sgèir), Eabhra (Sàbaid, Aba) agus Beurla Gallda (briogais,
aidh).

Tha dìth sgioblachaidh air an aiste seo.  Tha dìth sgioblachaidh air
an aiste seo. Feumaidh a dheasachadh gus an gèill e ri ìre iùthaidh as
àirde. As dèidh dha leasachadh, faodaidh sibh an teachdaireachd seo a
chur air imrich.

Tha oidhirpean ann an cànan ùrachadh tro cruthachadh nua-fhacail a'
bheanas ri adhartasan agus atharrachaichean a-rèir teicneòlais agus
cùisean eile co-cheangailte ri beatha an latha an-diugh. Ach 's tric a
thèid am facal Beurla a ghabhail agus a chur ann an litreachadh na
Gàidhlig; mar eisimpleir Telebhisean bho Television ('s e
"cian-dealbh" ainm eile sa Ghàidhlig air a shon nach eil cho cumanta),
coimpiùtar bho computer (ainmean eile nach tèid cleachdadh:
aireamhadair, bocsa-fiosa). Leis na gnìomhairean, mar eisimpleir, is
tric a thèid facail na Beurla a chleachdadh le deireadh Gàidhlig
(-eadh, no an Leòdhas, -igeadh) mar eisimpleir; "Tha mi a'
watcheadh/watchigeadh an telly" (an àite "Tha mi a' coimhead air a'
chian-dhealbh").

A' dol san cùrsa eile, tha buaidh air a bhith aig a' Ghàidhlig air a'
Bheurla Ghallda agus Beurla gu ìre, gu h-àraidh Beurla na h-Alba. Tha
facail iasadach bhon Ghàidhlig gus na cànananan seo mar : whisky
(uisge), slogan (sluagh-ghairm), brogue (bròg), agus clan (clann), ben
(beinn), glen (gleann) agus loch.Chanar àiteachas ris a' gnìomhachas a
tha ann am fàs barra air talamh. Chanar talamh-àiteachais ri fearann a
tha freagarach ri fàs barra. Is fàs bìdh am prìomh chuimse aig
àiteachas.

Tha àiteachas na bhunait do iomadh feumalachdan caochlaideach, an dà chuid biadh agus eu-biadh. Tha toraidhean eu-biadhachd coltach ri cotan, diut agus rubair, ana-cudromach an cuid tiribh, ach ann an Alba tha prìomhachas aig biadh agus chan eil mòran luach anns na toraidhean eu-biadhachd, coltach ri cloimhe agus bian no seiche. Tha àiteachas eu-coltach ri gnìomhachasan eile ann an iomadh dòigh. Tha gnìomhacasan seirbhis a' cruthachadh thoraidhean nach eil riatanach ri beatha. Nì carbadan agus àirneis beatha nas comhfhurtail, ach faodaidh daoine a bhi beò às an aonais. Chan urrainn dhuinn a bhi beò as aonais biadh. Is ann mar sin a tha àiteachas an gnìomhachas a bu chudthromaiche air feadh an t-saoghail agus tha e a' tarraing an uimhir riaghaltasan dha fhèin. Is gann gu bheil dùthaich san t-saoghal às aonais ministireachd airson àiteachas, ged a bhitheas gach gnìomhachas eile a' tighinn còmhla fo aire aon mhinistearachd a-mhàin.

Àiteachas agus Croitearachd[deasaich | deasaich an tùs]
Tha àiteachas na phàirt cudthromach de chroitearachd air taobh Sear na Gaidhealtachd, mar eisimpleir anns an Eilean Ghoirid, far a bheil croitean cho mòr ri 30 acair a' geilleadh cruithneach, eorna agus coirce ceart cho math 's a tha na tuathanasan air machair Siorramachd Naruinn beagan miltean dhan ear.

Chan eil mòran àitcheachas-croitearachd a' dol air taobh siar na dùthcha anns an latha an diugh, far a bheil an aimsir nas fliuch nan taobh Sear agus nas fliuch an diugh na bha e o chionn fichead bliadhna. A dh'aoindeoin sin, tha gairnealachd-croitearachd air tilleadh ris an Eilean Sgitheanach,Ratharsair agus Loch Aillse rè an deichead a chaidh, agus Comunn/Companaidh Coimhearsnachd ga co-ordanadh agus ga bhrosnachadh.

Ged nach eil mòran chroitearan ri àiteachas anns an latha an diugh, is
fheudar dhuinn aithneachadh gu bheil àiteachas riatanach do
chroitearachd. Às aonais àiteachas cha b' urrainn do chroitearan a
bheathaich an spreidh aca tron gheamhradh. Bha croitearan ri àiteachas
air feadh nan sgirean croitearachd sìos ri na 1970an, is e
ghiulan-bhathair saor, còmhla leis na beanntan-bhidhe a dh'èirich san
roinn Eòrpa aig deireadh na 1970an a chuir às àiteachas-croitearachd
air an taobh siar aig a' cheann thall, o chionn 's gun do dh'fhàs e
nas saoire biadh-sprèidh a cheannach a-steach o sgìrean eile le aimsir
agus fearann nas fhearr na bha e a bhith ga fàs aig an taigh. Tha
cothrom (an 2008) gun tig a' chuibhle mun chuairt anns na beagan
bliadhnachan a roimhainn.

Is e modh aiteachais a tha ann an croitearachd. Is e gnìomh croitear a
tha ann an croitearachd. Is croitear fear, neo té a sheilbheas
gabhaltas croite. Is e a tha ann an croit mion-tuathanas a thathas
seilbhichte fo gabhaltas croitearachd, nòs gabhaltais a tha dìonta
anns an lagh. Is e am bun-phrionnsabal den modh ghabhaltais seo gu
bheil an gabhaltas fhéin ann an seilbh an tí a phàigheas an
màl. Faodaidh don ghabhaltach (am fear a phàigheas an mal) a thoir neo
reic a ghabhaltas ri treas tì mar a thogras e. Aig a cheann thall tha
coireachan an gabhaltach anns an suidheachadh seo a' fàgail
"tighearna" le oighreachd a tha fo an nos gabhaltas seo as aonais
uidhe anns an fhearainn air barrachd an mal airson cleachdadh an
fhearainn. Tha seo gu tur eu-coltach ri gabhaltasan airson
tuathanasaibh àbhaisteach, nach ruith ach rè cumhnant-ghabhaltais, mar
is tric de fichead bliadhna. Aig deireadh an teirm faodaidh don
oighreachd a dh'aontaich gabhaltas eile neo faodaidh do tighearna an
oighreachd a ghabhail an tuathanas thairis a fhèin, ma bhitheas na
gabhaltasan gu lèir air an oighreachd a tighinn gu ceann còmhla
bithidh cumhachd aig an tighearna a fhuadaich na tuathanaich far an
oighreachd agus toirt am fearann gu lèir na làimh fhèin, mar a
thachair 's an Lodaidh air oighreachd Hopetoun, faisg air Loch Iubhar
anns a' bhliadhna 2008. Tha gabhaltas croitearachd, a' cuir bacadh air
an leithid seo de fuadaich.

Susbaint [falaich] 1 Tùsan Gabhaltas Croitearachd 2 Na Sgìrean agus
Siorrachdan Croitearachd 3 Àiteachas Croitearachd 4 Faic cuideachd 5
Ceanglaichean a-mach Tùsan Gabhaltas Croitearachd[deasaich | deasaich
an tùs] Ged a bhios mòran daoine a' cumail a-mach gu bheil gabhaltas
croitearachd sònraichte ri na sgìrean croitearachd a-mhàin, chan eil
sin buileach fìor. Is e a tha ann an gabhaltas croitearachd ach nòs
gabhaltais ro-aithnichte an lagh na h-Alba fo an t-ainm "kindly
tenancy" (gabhaltas coibhneil), roimhe meadhan an naoidheamh linn
deug, bha am modh gabhaltas seo measaichte a bhith seann fhasanta agus
cha do mhair e ach an Siorrachd Dùn Fris. Nuair a dh'aontaich an
Riaghaltas a sheasamh còirichean nan Croitearan an lùib sgrùdadh a'
Choimisean Napier ann an 1884 agus stèidheachadh Achd na Croitearachd
(1886), lorg iad samhail airson "gabhaltas croitearachd" anns an
gabhaltas coibhneil. Leis an inneal seo, sheachnaich an riaghaltas an
rèitich a chaidh air dèanamh ann an Èirinn 's an comh-aimsir, far an
d'fhuair na mion-tuathanaich Èireannach ceart am fearann a bha iad ag
àiteachadh a cheannachd.

Tha gach croit clàraichte agus tha am màl a phàigheas an croitear air
a rèitich bho àm gu àm le Cùirt an Fhearainn. Chan urrainn do chroit a
bhith nas motha na 30 acairean 'san fharsaingeachd (is chan eil e gu
diofair dé am màl a th' oirre), air neo chan urrainn dhan mhàl a bhith
nas àirde na £30 gach bliadhna (is chan eil e gu diofair dé cho mór 's
a tha e).

Na Sgìrean agus Siorrachdan Croitearachd[deasaich | deasaich an tùs]
Tha "sgìrean croitearachd" sgapte air feadh sia Siorramaich, ris an
chanar na Siorrachdan Croitearachd. Is iad: Siorramachd
Earra-Ghàidheal, Siorrachd Inbhir Nis, Siorrachd Rois, Cataibh,
Gallaibh, Sealltainn. Ach airson Sealltainn tha na siorramachdan seo
gu lèir ann an Gàidhealtachd na h-Alba. Chan eil ach da shiorrachd 's
a' Ghaidhealtachd nach eil 's na siorrachdan croitearachd- Peairt agus
Obar Dheathain, Da shiorrachd air iomall ear-deas na Gaidhealtachd, a
bha a' gabhail a-steach roinn Gaidhealtachd agus roinn Galltachd.

'S e Leabhar-eòlais, Cuairt Leabhar neo Leabhar mòr-eòlais leabhar
fa-leth neo leabhar ioma-ròil, a tha lìonta le gearr-aistean mu iomadh
cuspairean. Is amas gach cuairt-leabhar a chruinneaich am
farsuinneachd de eòlas aig Mac an Duine.

Nochd an coinceap de'n Chuairt Leabhar anns an Fhraing, an dà chuid,
mar toradh don "Soillseadh" agus don "Chara-Mhuiltean Fhrangach" de
1789. Bha feallsanaich coltach ri Voltaire de'n bheachd gu robh
freagairtean ri uile ceist aig Mac an Duine ri lorg anns na
saidheansan nàdurra, air barrachd bha iadsan a' creidsinn gu robh
eòlaich an latha air gabhail greim air nàdur an dùil gu lèir. B' e
amas na an "Encyclopédie" a chaidh an clò ann an 1799, agus a bha
maoinichte le Riaghaltas na Frainge a bhith na cuairt-leabhair a
sheasadh anns an ionad a bha aig a' Bhìobuill a roimhe sin:
Leabhar-Mòr de fhirinn an dùil.



Àiteachas Croitearachd[deasaich | deasaich an tùs]
Tha buaidh aig nàdur na tìre agus meud nan croitean air àiteachas croitearachd. B'e àiteachas measgaichte a bha ann o thus, ach 'san latha an diugh is glè bheag de pòr a chuireas croitearan ach siud 's an seo.

Faic cuideachd[deasaich | deasaich an tùs]
Coimisean Napier
Coimisean na Croitearachd
Caidreachas Croitearachd na h-Alba
Ceanglaichean a-mach[deasaich | deasaich an tùs]
Caidreachas Croitearachd na h-Alba ... duilleagan Gàidhlig
AmBaile: Croitearachd


Is e a tha ann an Ailtire, fear (neo té) a dhealbhas togalaichean. Chanar Ailtireachd ris an saor seo, agus measar anns an latha an diugh gur e ealdhain (proifeasan) a tha ann. Tha an stoidhle ailtire dìonta ann an lagh na h-Alba agus iomadh dùthchannan eile. Tha sin ri ràdh, nach faod neach sam bith a chumail a-mach gur e ailtire a tha ann mur eil e na bhall de comann ailtireachd proifeiseanta na tìre. Feumaidh do ailtirean a chumail ri riaghailtean proifeiseanta anns an obair acasan, an da chuid, a dhìon muinntir na dùthcha bho dhroch ailtireachd agus a dhìon deagh ainm na h-ealdhain.

Tha eachdraidh na proifeasan seo ann an Eòrpa a' dol air ais ris na meadhan aoisean. B' e iadsan a ghin proifeasan na h-ailtireachd, mar a chì sinn i an diugh, na maighstir-clachairean a bha os cionn togail de Arosaibh (àrd-eaglaisean) eadar an 11mh cheud agus an t-Ath-Leasachadh anns an 16mh linn.

Ged a tha ailtirean air a bhith ri dealbhachadh togalaichean cudthromach os cionn ceudan nan bliadhna, chan ann gu tric a bhiodh iad a dealbhachadh taigheadas prìobhaideach ach airson daoine air leth bheartach. Is ann mar sin (ann an Alba mar eisimpleir), chithear seann taighean-mòra nan uachdaran a chaidh air dealbhachadh a rèir stoidhlean, a bha fasanta 'san latha air feadh na h-Eòrpa, ach far a bheil taighean co-aimsireil nan daoine cumanta fhathast maireannach lorgar gu bheil na taighean beag seo a' leantainn cruth cumanta na sgìre. Mar is tric tha na stoidhlean ionadail seo a' comharrachadh, chan ann a-mhàin linn an togail ach an stuth togail a bha so-gheibhte gu saor anns an sgìre aig an àm.

Is e a tha ann an teicneòlas an àlach de sgilean agus fiosrachadh a tha sònraichte ri cruthachadh goireasan de gach seòrsa.

Aithnichear anns an latha an diugh trì inbhe de teicneòlas: Teicneòlasan Ìosail, Teicneòlasan Meadhanach agus Ard Teicneòlasan.

Mar sin tha teicneòlas (ged nach eil e ach aig ìre ìosal) an dèanamh bogha agus saighead le ceann cloiche. Feumaidh muinntir a' chiad dhomhainn a bhi faiceallach co-dhiù nuair a bhios iad a' measadh teicneòlasan simplidh - oir ged nach eil na teicneòlasan fa-leth seo stèidhichte air saidheans mar a bhiodh sinn ga tuigsinn, tha eòlas agus sàr-sgilean aig tùsanach air bith a tha comasach a dhèanamh faobhar-ghearraidh a spealg cloiche.

Thoisich sàr-eòlaich a dh'aithnich seo rè na beagan bliadhnaichean a chaidh, bu sònraichte an Canada, far a bheil 's an latha an diugh colaiste neo dha a' tairgse cùrsaichean an "teicneòlasan tùsanaich" air toiseach a dh'aithneach.

Tuigear, bho na facail as àirde, gu bheil roinn de teicneòlas sònraichte ri gach roinn gnìomhachais. Nas àirde a bhios inbhe de teicneòlais, nas eagnaidh a bhios na rudan dèanta leis na teicneòlaich.

Tha obraichean (neo innealan) mar "rathad-iarainn" nam deagh eisimpleir den dòigh a tha teicneòlas fa-leth sònraichte ri gach seòrsa muileann, agus tha diofar seòrsaichean rathad-iarrainn a' crochadh air teicneòlasan aig ireaibh eadar-dhealaichte. Anns an 17mh Linn, cha deach cleachdadh air gadaibh iarrainn ach air maidibh fiodha.

Glèidhear na carbadan air na gadaibh leis na slisean agus sin a h-aon prionnsabal a tha cleachdta 'san lath an diugh ged is a tha "An teicneòlas air gluasad ar adhart gus an aite cuibhlean fiodh a ruithe aig 2mph air gadaibh fiodh, chì sinn trèanaichean sar-luatha le cuibhlean stàilinn a ruith aig 300 mìle san ur air gadaibh stàilinn.

Is ann an innleadaireachd am proifeasan a chuireas saidheans-nadurra an gniomh a chruthaich goireasan freagaireach ri feumalachdan dhaoine. Canar innleadair, neach-innlichidh neo (an Eireann) Innealtoir riu a tha a' sas ann.

Is e freumh-fhacal de innleadair innlich, gniomhara a tha a' ciallachadh a bhi cruthachadh rudan as ur. Tha seo an co-mheas leis an fhacal Eireannach Innealtoir a tha steidhichte air an fhacal "inneal".

A dh'aindeoin sin, Is e obair nan innleadair (neo na nInnealtoiri) a bhith ri dhealbhadh agus ri dhèanamh innlean agus/neo obraichean ùr a fhreagaireas ri feum an latha. Tha bunachar na proifeasan a' dol ar ais ri linn nan righ, nuair a bha "innleadair" na h-oifigear arm le eolas a thogail obraichean dionaidh agus ionnsaigh (meinichean mar eisimplir), comhla le innealan chogaidh- muilnean fudair is an leithid. Mu deireadh an 18mh linn chruthaich Iain Smeaton, an ceann iar na Sasainn, an stoidhle "Civilian Engineer", airson a fhein agus esan a' tairgse seirbhisean teicniuil, steidhichte air tuigse de feallsanachd-nadurra, anns an t-saoghal siobhalta- i.e. taobh a muigh laghan an arm. Bha seo co-aimsireil le toiseach de "Car a' Mhuiltean a' Ghniomhacas", agus lorg Smeaton agus na Luchd-Innlichidh a thanaig as an déidh feille airson na seirbhisean aca, an cruthachadh sgeamaichean airson canalaibh agus drochaidean comhla le rathaidean, taighean solais, muilnean-uisge agus obraichean meinearachd, mus an deach iad a-steachd, trath 's an 19mh linn, air innealaibh-stoith, rathaidean-iarrain agus roimhe deireadh an linn dealanachd agus conaltradh-dhealain. Anns an 20mh linn, chuir muileanean de innleadairean an saor-bheatha a-steachd ri leasaicheadh de reidio, itealanan, agus coimpiutairean, ged 's chaidh iad air ais cuideachd ri leasachadh de innealan chogaidh cumhachd-mhor gu leor a dheanamh milleadh air an t-saoghail.

Cha mhòr nach eil innleadair air dealbhadh neo air dèanamh a h-uile rud a chleachdas sinn gach latha! Carbad? Is e innleadairean a dhealbh e. Rathad? Is e innleadair a dhealbh e. Drochaid? Is e innleadair a dhealbh i. Solas dhealain? Is e innleadair a dhealbh sin, agus an uidheam gu lèir a tha cruthachadh an dealain agus h-uile sian eile a bhitheas na ruith air dealan.

Tuigsear gur e proifeasan ioma-fhillte a tha ann an innleadaireachd. Mar sin, 's an latha an diugh tha innleadaireachd roinnte eadar caochladh sgoiltean. Is iad na prìomh roinntean den phroifeasan:

Innleadaireachd Shìobhalta: A ghabhas a-steachd obraichean a tha steidhichte air talmhuinn, mar eisimplir rathaidean, drochaidean, obraichean uisge. Is e sructur a tha anns gach ni de na h-obraichean seo.
Innleadaireachd Mheiciniuil: A dheiligeas le innealaibh de gach seorsa.Inneal Mar eisimplir taosgairean, innealan fuaghail, tractaran, muilnean gaoithe.
Innleadaireachd Dhealanachd: A ghabhas a-steachd uidheam de h-uile seorsa a ruitheas air dhealain. Mar eisimplir: muilnean-dhealain, loidhnicheachean dhealain, uidheam reidio agus fonaichean-laimhe.
'S e a tha ann an gobha fear a chruthaicheas rudan a-mach à meatailt. Chan e ceàrd a-mhàin a tha ann an gobhaireachd, ach àlach de cheàrdan fa-leth, a chruthaicheas bathair à mheatailtean eadar-dhealaichte.

Is e gnìomh nan goibhnean-dubha rudan a chruthaich à iarann. Nì goibhnean-dubha an cuid as motha den obair aca air iarann aig teas, air am bi an t-iarann na dearrsadh dearg-bhuidhe.

Is e gnìomh nan goibhnean-geala, rudanan a chruthachadh à meatailtean ghile, e,g, staoinean, sinc, Almain.

‘S e fear neo tè a tha an sàs anns na feachdan armachd neo buidheann eile dhen sheòrsa th' ann saighdear.[1] Tha feadhainn ann a thaghas an dreuchd sin gu saor-thoileach ach tha feadhainn eile a tha nan saighdearan o chionn 's gur e dleastanas nasgach anns an dùthaich aca. Thoir ùghdarrasan na stàite trèanadh agus acfhainn dhuibh airson na dùthcha a dhìon. Sgaraidh na feachdan armachd ann an caochladh bhuidhne, neo rèisimeidean, mar eisimpleir saighdear-coise, saighdear-mara, saighdear-tochlaidh neo saighdear-eachdraidh, etc).[2]

‘S ann às an t-seann fhacal Ghàidhlig saiget[3] (saighead) a thàinig am facal saighdear.‘S ann às an fhacal Laideann solidus (tuarasdal) a tha am facal airson saighdear anns a’ mhòr-chuid dhe na cànanan anns an Roinn Eòrpa: Soldato (Eadailtis agus Esperanto), Soldat (Catalanais, Danmhairgis, Frangais, Gearmailtis, Nirribhis agus Suainis), Soldado[4] (Portagailis agus Spàinntis).

Chan e làmh-chòmhraig a th' ann gach saighdear co-dhiù. Ged a gheibh a h-uile saighdear trèanadh bunaiteach fo armaibh, tha feadhainn ann a nì dreuchdan agus seirbheisean eile am broinn an Airm a bharrachd air a bhith dìreach a’ sabaid, mar eisimpleir gnothaichean clèireachail, solarachd, innleadaireachd, sgrùdadh neo trèanadh.

Is e a tha ann an Innleadair neach proifeiseanta a tha ri Innleadaireachd. Is ann an innleadaireachd a tha an gnìomh agus am proifeisean a bhitheas ri dealbhadh de uidheam, acfhuinn neo obraichean, stèidhichte air prionnsabalan saidheans, agus ro-dhearbhta le rìomhaireachd. Air barrachd dealbhadh bithidh innleadairean ag obair mar manaidsearan air pròiseactan innlichidh, neo a ruithe pròiseasan innlichidh

An iomadh dùthaich tha an stoidhle de "Innleadair" dìonta - a' ciallachadh nach faod duine sam bith a chantainn gu bheil e na h-innleadair mur eil barantas innleadaireachd aige.

Anns an Èirinn, mar a tha air feadh Eòrpa ach am Breatuinn a-mhàin, is e stoidhle dìonta a tha ann an innealtoir. Chanar "Innealtoir Proifeasanta" ris a tha air cosnadh ceum oilthigh ann an sgoil-innleadaireachd. Nuair a bhitheas an t-innleadair òg air a bhith ri innleadaireachd aig inbhe freagarrach airson trì bliadhna, faodaidh esan a chuir a fhèin air adhart airson lèirmheas agus, ma bhios an lèirmheas fàbharach, thèid a chlàradh mar Innealtoir Chairte.

Anns an Rìoghachd Aonaichte, chan eil "innealtoir" neo "innleadair" na stoidhle dìonta idir. Faodaidh do neach sam bith a chumail a mach gur e innleadair a tha ann, ged 's a tha "Innleadair Chairte" na stoidhle dìonta riutha a tha air dol fo lèirmheas agus air clàradh le Comhairle Innleadaireachd na Rìoghachd Aonaichte. Anns an t-samhradh de 2007 ghluais Riaghaltas na Sasainn nas dlùth ri suidheachadh na h-Èireann, nuair a thòisich iad a chuir an stoidhle "innleadair proifeiseanta" air innleadairean le ceum an innleadaireachd.


duilleag aghaidh

Faclair
BOITEAGAN

Cha b'àbhaist dha na boiteagan a bhith cudromach san Eilean. Ach le barrachd is barrachd chaorach gan cumail air pàircean feurach (far a bheil na boiteagan beò), an àite talamh-monaidh (far nach urrainn dha na boiteagan a bhith beò - ann am fraoch is mòine co-dhiù) tha na galaran seo a' fàs nas cumanta.

H. contortus
Boiteagan dhen ghnè Haemonchus
contortus ann an stamag chaorach (dèan gliog).
(NB: chan eil H. contortus cumanta san Eilean ach nach e a tha na dheagh dhealbh!)
Tha an t-uabhas de bhoiteagan a' tighinn beo ann an stamagan agus mionach an dà chuid cruidh agus chaorach. Is iomadh gnè dhiubh a tha air uachdar na talmhainn. (Mar as tric cha bhi boiteagan-cruidh a' toirt buaidh air boiteagan-chaorach, agus tha a chaochladh fìor cuideachd). 'S iad caoraich as motha a bhios a' fulang le boiteagan.
Mar as tric tha na h-inbhich a' tighinn beò air lìnigeadh rian-cnàmhaidh a' bheathaich. Tha na h-uighean acasan a' doirteadh a-mach sa bhuachar, an uair sin tha na larbhaidh a' gur agus a' tighinn a-mach air na cluaintean feurach. Mar as fhaide 's a thèid a' bhliadhna air adhart, 's ann as motha a tha an truailleadh a' togail air an ionaltradh, agus na beathaichean gan slugadh a-rithist nuair a chriomas iad am feur. San dòigh sin, dh'fhaodadh na mìltean thar mìltean dhe na h-inbhich a bhith a' togail suas am broinn nam beathaichean.

Sa chumantas 's iad na larbhaidh a motha a nì cron, 's iad a' sìor ghluasad a-steach do, agus a-mach às, lìnigeadh balla an rian-cnàmhaidh.
'S iad beathaichean òga air a bheil na boiteagan a' bualadh gu trom, agus is iad a bhios a' bàsachadh gu math tric air sgàth droch spùt is tiormachadh-cuirp. Chan eil caoraich a tha còrr is bliadhna a dh'aois a' sealltainn chomharraidhean follaiseach idir - ach tha iad gan iomchar agus gan aiseag dhan ath ghinealach. Agus bidh buaidh nas do-fhaicsinnich air na h-inbhich cuideachd - call òrdain, call bainne, tilgeil, droch rùsg agus a leithid.

'S e galar a tha seo a tha a' buntainn ris an treud gu lèir - no (dòigh eile ri thuigsinn) ris an fheurach far a bheil iad ag ionaltradh. Ma 's e 's gu bheil comharraidhean air aon uan, tha seo a' ciallachadh gu bheil am milleadh a' tòiseachadh ann am mòran eile cuideachd - feumar leigheas a thoirt dhan treud air fad. Ach bhiodh e air a bhith nas fheàrr nan tugadh cungaidh-bhacaidh dhaibh sa chiad àite.


Cearcall-beatha agus modh-sìolachaidh ...

Tha na h-inbhich a' tighinn beò ann an rian-cnàmhaidh bheathaichean, agus cuiridh iad an t-uabhas de dh'uighean, gu h-àraidh tràth as t-earrach - mu àm breith nan uan. Thig na h-uighean asta sa bhuachar. Guiridh larbhaidh sna h-uighean taobh a-staigh a' bhuachair; tha dà ìre ann gus an nochd larbhaidh gabhaltach na treasa ìre air an fheurach. Cho fad 's a tha an talamh gu ìre mhath fliuch, tha iad comasach air snàmh suas gu bileagan feòir, far a bheil iad a' tighinn beò ann am boinneagan dealta (faic an dealbh os ìosal). Tha an ìre seo dhem beatha, ma tha, gu math an crochadh air an t-sìde. Cuiridh turadh às dhaibh - ach chan eil seo cumanta as t-earrach san Eilean!

beaga
Larbhaidh a' tighinn beò ann am boinne dhealta air bileag
fheòir. Dèan gliog agus chì thu na larbhaidh beaga biodach.
Tha co-chairdeas eadar an astar air am bi na larbhaidh a' fàs, agus dè cho math 's a tha an t-sìde. Thàinig seo gu bith gus am biodh an àireamh as motha de larbhaidh gabhaltach air an fheurach dìreach aig an àm 's a tha na h-uain a' tòiseachadh a dh'ionaltradh. Ithidh na h-uain na larbhaidh cuide ris an fheur, thèid na larbhae a-steach do lìnig an stamaig no a' mhionaich aca agus thig tòrr milleadh gu math luath.

electro
boiteagan air taobh a-steach mionach uain
Tha iad air lìnigeadh a' mhionaich a sgrios. Bheir sin droch spùt air a' bheathach.

Tha iad a' fantainn beò tron gheamhradh ann an dà dhòigh:

1. Larbhaidh aig ìre 3 am broinn balla rian-cnàmhaidh a' bheathaich, a tha air sguir a dh'fhàs airson greis (is iadsan a dh'ath-bheòthachas aig àm breith nan uan - nuair a thuiteas dìon a' chaorach gu nàdarrach - agus a thòisicheas air uighean a chur); agus:
2) Uighean a chaidh a chur gu ruige deireadh an t-samhraidh agus a dh'fhuirich beò san fheurach, gun a bhith a' fàs.


COMHARRAIDHEAN ...'S e spùt agus call òrdain a tha na biastan seo ag adhbharachadh. Fìor droch spùt uaireannan, a dh'fhaodadh beathach òg a mharbhadh.


An leigheas air an son ...

A-rithist, "is fheàrr cungaidh-bhacaidh na leigheas". Nuair a thig na comharraidhean air àireamh beag no mòr a-mach às an treud, feumar leigheas a thoirt dhan treud gu lèir. Nuair a tha na comharraidhean air nochdadh, dh'fhaodadh e a bhith doirbh an fheadhainn sin a thoirt am feabhas a chionn 's gu bheil am milleadh dèante mar-tha san rian-cnàmhaidh aca, agus cha slànaich e gu math gu sìorraidh bràth.
Is iomadh cuingidh-leighis durrag-mharbhach, no anthelmintic, a tha ri fhaighinn air a shon. 'S e am bheat as fheàrr a bheir comhairle dhut man deidhinn.


Cungaidh-bacaidh airson boiteagan ...

San Eilean Sgitheanach, gu math tric chan eil croitearan no tuathanaich a' dòsadh an cuid chaorach gu cunbhalach an aghaidh bhoiteagan air sgàth 's gu bheil deagh fhios aca nach eil iad cho buailteach boiteagan a thogail air talamh monaidh (tha tòrr a' bharrachd eagail air muinntir an Eilein ron ghlupad). Ach fiù 's air talamh monaidh, tha 'àiteachan gorma' feurach a b'urrainn a bhith air an truailleadh. Cuideachd, ma tha na dianagan no an fheadhainn a tha a' giulan leth-uain, mar eisempleir, air an cumail anns na pàircean ro àm breith gus piseach a thoirt air an òrdan, tha iad buailteach boiteagan a thogail. (Bhiodh e glè mhath nan cumadh an fheadhainn seo air pàircean air nach robh caoraich gan cumail airson còrr is bliadhna - no 'feurach glan' mar a chanas iad, a chionn 's nach biodh larbhaidh gabhaltach ann. Ach cha ghabh seo a dhèanamh san Eilean air sgàth gainnead àiteachan feuraich).
Bu choir a h-uile chaorach, eadar 's gu bheil iad a-muigh air a' mhonadh no a-staigh sna pàircean, a dhòsadh an aghaidh bhoiteagan mu 6-8 seachdain ro àm breith. Feumar dèanamh cinnteach gu bheil an dòs seo eifeachdach an aghaigh nan inbheach agus nan larbhaidh (larbhaidh a' gheamhraidh a th' air sguir a dh'fhàs nan cois). Cuiridh seo às dhan srùth uighean aig àm breith, agus air an dòigh sin bidh na h-uain air an dìon gu ìre mhath. Faodar dòs an aghaidh a' ghlupaid a thoirt dhaibh aig an aon àm. Nuair a thèid iad dhan mhonadh às dèidh breith, togaidh iad tomhas de bhoiteagan an sin agus feumar an dòsadh a-rithist aig an ath thrusadh ('s e "an comharrachadh" (àm-spothaidh) a tha seo, mar as àbhaist).

Bu choir dòs a thoirt dhaibh a-rithist mus tèid iad dha na reitheachan.

Ma 's e 's gun deach na h-othaisgean a gheamhrachadh air taobh sear Siorrachd Rois (cleachdadh a tha cumanta san Eilean), feumar dòs a thoirt dhaibh nuair a thilleas iad mus tèid iad a-mach air an ionaltradh no air a' mhonadh.

dosadh
Dòsadh chaorach le gunna-dòsaidh.
Feumar a bhith faiceallach gun a bhith a' milleadh
nam fiacal - agus gun sluigear an dòs!

duilleag aghaidh
gu bàrr na duilleige

Faclair
duilleag aghaidh

Faclair
Buille cnuimh


cnuimheagan air lot bheathaich ...
- dean gliog air mur an do dh'ith thu bho chionn ghoirid!
cnuimheagan
'S i a' chuileag Lucilia serrata ("greenbottle") a bhios air a tarraing do lot air beathach, far a bheil i a' cur uighean (na ceudan dhiubh). Guiridh iad gu math luath ('s gann gun gabh a chreidsinn dè cho luath 's a thachras e) agus thig na cnuimheagan àsta.

Tha na biastan seo a' sgeitheadh a-mach puinnsean a chnàmhas feòil a' bheathaich, agus nì iad cron mòr mura tèid bacadh a chur orra. 'S e rud a tha seo a bhios a' nochdadh as t-samhradh agus as t-fhoghair, nuair a tha na cuileagan am pailteas! Air sgàth sin, tha e cudromach gun a bhith a' spoth bheathaichean le sgian sna mìosan seo (oir thèid cuileagan a tharraing dha na creuchdan).


Cungaidhean-leighis air a shon ...

San t-seann aimsir, bhathar a' liacrachadh teàrr air lot bheathaich gus na cuileagan a chumail air falbh. Aig deireadh na ficheadamh linn, chaidh stuthan ceimigeach ùra - na pyrethroids cochurach - a chur an gnìomh airson cungaidh-bhacaidh, ach gabhaidh an cleachdadh nan leigheas cuideachd, air am frasadh no air an doirteadh gu dìreach air a' mhilleadh fhèin.

squirt
A' frasadh nam pyrethroids
air caoraich le uidheam sònraichte.

Cungaidhean-bacaidh air a shon ...

'S fheàrr cungaidh-bhacaidh na leigheas. Cleachdar na pyrethroids cochurach, air an doirteadh no air am frasadh air druim a' bheathaich ron àm as motha cunnart as t-samhradh - thèid seo a dhèanamh tràth san Iuchair aig a' char as fhaide. Measgaichich agus sgaoilidh na pyrethroids anns a' ghèir a tha a' comhdach craiceann a' bheathaich, agus mairidh iad an sin fad co-dhiù mìos a thìde gun call èifeachd idir.

Nì diopadh le pyrethroids a' chùis cuideachd, agus s' fheàrr le cuid diopadh seach frasadh. Bhiodh diopadh le organophosphates na bhacadh math cuideachd ach mar as àbhaist tha croitearan ag iarraidh na h-OPs a chleachdadh aig deireadh an t-samhraidh no as t-fhoghar nuair a tha a' chlaimh a' bagairt orra, agus tha seo ro fhadalach sa bhliadhna airson mòran buaidh a bhith aige air buille cnuimh.

Cuideachd, tha e cudromach a bhith a' deiligeadh le cùisean a bhios a' tarraing chnuimheagan dhan bheathach; mar eisimpleir, bha ciobairean a-riamh a' gearradh na clòimhe mu tholl a' mhàis as t-samhradh le deamhais, oir nuair a thig an sgàird orra thèid an ceann-deiridh a dhroch thruailleadh mura deach a' chlòimhe a gheàrradh dhiubh. Seo as coireach cuideachd gun tèid earbaill nan uan a ghearradh aig àm a' chomharrachaidh.


duilleag aghaidh
gu bàrr na duilleige

Faclair
duilleag aghaidh

Faclair
Fiabhras Bainne

- cùis èiginneach!

'S e cion-calcium às màthair-adhbhar dha fiabhras bainne, no "fiabhras a' bhainne" mar a bhios cuid ag ràdh, ann an crodh is caoraich. 'S e hypocalcaemia ainm eile air a shon ('s e sin ri ràdh, cion calcium san fhuil). Mar as trice cluinnear daoine a' cannail 'fiabhras bainne' ris nuair a nochdas e am measg crodh, ach canar hypocalcaemia ris an rud ann an caoraich.
Tha rudeigin coltach ris a' nochdadh ann an coin cuideachd (agus agus ann an cinne-daonna!)
Ann an caoraich, tha fiabhras bainne nas buailtich tachairt san trian mu dheireadh dhen torrachas, i.e. ro àm breith. Tha seo eadar-dhealaichte bho chrodh is coin, far a bheil e a' togail ceann goirid às dèidh àm breith. Ach dh'fhaodadh e a bhith a' bualadh air caoraich às dèidh àm breith cuideachd. Gu tric 's e caoraich nas sine a bhios ga fhaotainn. 'S e cùis èiginneach a th' ann, agus gheibh an dà chuid crodh is caoraich am bàs mura faigh iad leigheas gu math aithghearr - taobh a-staigh sia uairean ann an caoraich, ach beagan a bharrachd ùine ann an crodh.

Na Comharraidhean ... (caoraich)

bainne
Caora air a bualadh le hypocalcaemia.
An toiseach, dh'fhaodadh caoraich a bhith tuainealach agus frionasach; an uair sin, fàsaidh iad lag gu math luath agus thèid iad nan laighe le an ceann sìos air an làr. Gu math tric bidh iad a' tarraing anail gu luath agus a' sgeitheadh cìr a-mach air na cuinnlean aca; uaireannan bidh cìobairean a' smaoineachadh le mearachd gu bheil fiabhras-clèibh orra. Thig am bàs gu math aithghearr às dèidh seo oir tha gainead de chalcium a' cur stad air an cridhe. Tha e uaireannan doirbh a bhith ga shònrachadh bho pregnancy toxaemia ma thig e ro àm breith, agus bho hypomagnesaemia ma thig e às dèidh breith.*

Ann an crodh, 's e na h-aon chomharraidhean a thig orrasan cuideachd. Tha e cumanta ann an crodh-bainne leithid na feadhainn mu deas; tachraich e às dèidh dhaibh breith, nuair a tha iad a' toirt an t-uabhas de bhainne (a chionn 's gu bheil am bainne làn calcium). Chan eil e cho cumanta ann an crodh-laoigh leithid na th' againn a-bhos an seo san Eilean Sgitheanach, ach tha e a' togail ceann bho àm gu àm.

An leigheas air a shon ...

Gabhaidh fiabhras-bainne a chur ceart gu sgiobalta, ma thèid na comharraidhean fhaicinn leis a' bhuachaille ann an deagh àm. Nuair a thèid calcium ann-stealladh a-steach dhan fhuil, a' cleachdadh prìomh chuisle an sgòrnain, thig iad am feabhas gu math luath agus bidh iad nan seasamh a-rithist ann am beagan mhionaidean. Ach tha cìobairean is croitearan nas buailtich a bhith ga ann-stealladh fon chraiceann. Tha seo tòrr nas fhasa, agus nas so-dhèante a-muigh ann am pàircean no air a' mhonadh, gu tric ann an droch shìde. Obraichidh e fhathast, ach chan eil e cho luath no cho buileach èifeachdach.

Gu math tric thèid measgachadh de chalcium agus de mhagnesium a chleachdadh, a chionn 's gu bheil e uaireannan doirbh fios le cinnt a bhith agad cò am fear dhiubh a tha a' bualadh air a' bheathach.

Seann leigheasan ...

San naodhamh linn deug, bhathar a' smaoineachadh gur e puinnsein a bh' anns an ùth agus bha iad a' stealladh acriflavin a-steach na sinean. An uair sin, fhuaradh a-mach gun robh àidhear leis fhèin ag obair fìor mhath agus b' e siud an leigheas a bh' aca suas gu tricheadan na ficheadamh linn co-dhiù - air a phumpaghadh a-steach dhan ùth! Anns na h-Eileanan, bhathar a' cleachdadh ite chirce mar teat cannula - agus bicycle pump! Cha robh càil a dh'fhios aca ciamar a bha e ag obair, agus chan eil fhathast.
Às dèidh sin, thàinig calcium a-steach. Ach bha cleachdannan agus creideasan fa-leth aca fhathast. San t-Srath san Eilean Sgitheanach, mar eisimpleir, bhathar a' bleoghainn a' chiad bainne agus a' toirt air a' bhò ri òl! Bhathar a' smaoineachadh gun robh sin ga dìon an aghaidh fiabhras-bainne.



* Sùil aithghearr air hypomagnesaemia

Dh'fhaodar a ràdh gun tig comharraidhean nearbhasach nas braise an luib cion-magnesium, an coimeas ris na comharraidhean a thig an cois fiabhras-bainne. Mar eisimpleir, le dìth magnesium chithear am beathach a' dol mu seach, thig crith mòr oirre agus an uair sin thig droch fhiotaichean. 'S e grass staggers a chanar ri seo ann an Galltachd na h-Alba, a chionn 's gu bheil e tric a' bualadh air caoraich nuair a tha iad gan ionaltradh air feur ùr às dèidh àm breith. 'S e caoraich nas sine air a bheil e a' bualadh, coltach ri fiabhras-bainne.
Cha robh e a-riamh cumanta, gus bho chionn ghoirid, a bhith a' cumail chaorach air pàircean feurach as t-earrach (bha iad a-mach air a' mhonadh). Cha do dh'fhiosraich na Gàidheil hypomagnesaemia, mar siud chan eil facail Ghàidhlig aca air a shon.


duilleag aghaidh
gu bàrr na duilleige


duilleag aghaidh

Faclair
An galar hydatid

!Zoonosis!

('S e sin, galar a tha comasach air sgapadh am measg cinne-daonna bho bheathaichean)

Tha an galar oillteil a tha seo caran coltach ris an Tuaicheall. Ach an rud nas miosa
buileach ma dheidhinn, 's e gu bheil e a' bualadh air cinne-daonna cho math ri air caoraich.

A-rithist, tha an galar an urra ri coin - coin-chaorach gu seachd àraid - agus gnè shònraichte de bhiast nan con - Echinococcus granulosus - a tha a' tighinn beò ann am mionach chon. Tha iad gu math beag an coimeas ri seòrsaichean eile de bhiast nan con, mar a chithear:

biast
Biast nan con dhen gnè Echinococcus granulosus
(That an slat-tòmais aig bàrr an deilbh air a roinn ann am millimetres)
Thig uighean na bèiste seo a-mach sa bhuachar nam milleanan, agus thèid iad air an fheurach far an tèid an ithe le caoraich 's iad ag ionaltradh. Guiridh ìrean meadhanach - no larbhaidh - na bèiste am broinn nan caorach, agus sgaoilidh iad a-mach gus an ruig iad buill-chuirp a tha freagarrach - an grùthan gu h-àraidh, agus an sgamhan. Air dhaibh an grùthan a ruigheachd, thèid iad nan cysts (faic dealbh os ìosal). Tha na 'Hydatid' cysts a tha seo a' fàs nas motha mean air mhean, fad beatha a' bheathaich - ach chan eil iad a' dèanamh cròn sa chumantas. Aig a' cheann thall, tuitidh am beathach marbh airson adhbhar eile, agus mura thèid an closach a thiodhlacadh gu curamach thèid a h-ithe le coin cuide ris na cysts. Thèid na h-ìrean meadhanach seo nan inbhich ann am mionach a' choin, agus tòisichidh an cearcall a-rithist. Thoiribh fa-near nach eil inbhich de bhiast nan con a' dèanamh milleadh air a' chù fhèin idir.

cysts
Am milleadh a tha hydatidosis a' dèanamh air grùthan chaorach.

Chan eil am milleadh seo a' bualadh gu trom air caoraich, air sgàth 's nach eil iad beò fada gu leòr - cha ruig na cysts meadachd a tha cunnartach.

Buaidh air cinne-daonna ...

'S e sgeul eadar-dhealaichte ann an cinne-daonna, aig a bheil beatha gu math fada. Ma ghabhas neach a-steach na h-uighean le tubaist (faic os ìosal), cinnichidh iad na bhroinn/na broinn agus ruigidh na h-ìrean meadhanach meadachd a tha gu h-annasach mòr - dh'fhaodadh sin a bhith sa ghrùthan, san sgamhan, no uaireannan ball-cuirp eile. Chan eil leigheas ann air a shon ach obair-lannsa mhòr mhòr - uaireanan tha seo a dhìth uair 's a-rithist air sgàth 's gu bheil e duilich am milleadh gu lèir a thoirt air falbh - fàsaidh e a-rithist bhon fhuigheall.

human
An galar hydatid ann an cinne-daonna
Lannsairean 's iad ri toirt Hydatid cysts
air falbh bho ghrùthan neach.
Ciamar a tha e a' faighinn a-steach do dh'aorabh cinne-daonna?

Bidh cuid de na h-uighean aig E. granulosus a' fuireach air tòn a' choin an àite a bhith a' tighinn a-mach sa bhuachar, agus sgaoilidh iad ann am bian a' choin. Ma tha neach sam bith an uair sin a' làimhseachadh cù, tha na h-uighean sin a' leantail ri làmhan an neach (thoiribh fa-near gu bheil iad fada ro bheag airson am faicinn). Ma tha làmhan an neach an uair sin a' beantainn ri bheul/beul, tha e/i buailteach na h-uighean a shlugadh.

Tha e cho cudromach 's a ghabhas gun glan a h-uile duine a làmhan às dèidh dha/dhi a bhith a' làimhseachadh cù.

Rud eile - tha e cudromach gum faigh a h-uile cù-chaorach dòs a bhios a' cur às do bhiast nan con, co-dhiù a h-uile 6-8 seachdainean.

Feumar a h-uile oidhirp a dhèanamh gus coin a chumail air falbh bho chlosaich chaorach, agus an closach a thiodhlacadh cho luath 's a ghabhas.


duilleag aghaidh

Faclair
Teasach an ùtha

teasach
ùth mairt
Ma nithear gliog air an dealbh beag a tha seo, chithear gu bheil na ceathramhan-deiridh dhen ùth seo air dath nas dubh-dheirge nan còrr, gu bheil iad air at, agus gu bheil silteach fhuilteach air sileadh a-mach bho na sinean gu na casan-deiridh. Seo teasach an ùtha. 'S e an ruadh facal eile air ('ruaidh' ann an cuid a dh'àiteachan). Agus cluinnear an abairt "ùth cloiche" cuideachd a thaobh chaorach. Canaidh iad sin aig toiseach teasach an ùtha, nuair a tha an ùth air at, teth agus cruaidh.

Tha diofar sheòrsaichean ann de theasach an ùtha. 'S iad an dà sheòrsa as truime teasach an t-samhraidh agus loit nathairidh. Dh'fhaodadh iadsan beathach a marbh. Tha an dà chuid aca gu math dian ('s e 'dian' a chanas iad nuair a thig tinneas trom air beathach no duine gu math aithghearr, an coimeas ri 'leantainneach' a tha a' ciallachadh 'thig e gu slaodach agus togaidh e suas gu slaodach').

Teasach an t-samhraidh - thig seo gu grad. Tha e a' bualadh air crodh as t-samhradh, nuair a tha cuileagan timcheall ('s e cuileagan a tha ga sgaoileadh).

Loit nathairidh - air a' Ghàidhealtachd, bha seo a-riamh air a chur sìos gur e lot nathair a bu choireach. 'S e caoraich air a bheil an seòrsa seo a' bualadh, as t-samhradh a-rithist. An-diugh, tha fios againn gur e grìd dhen ghnè Staphylococcus a tha ga adhbharachadh.

uth
teasach an ùtha - caora
Seo cùis ann an caora a tha gu math dian is trom. Seall dè cho mòr agus a tha an ùth air at, agus ciamar a tha an deargad a' sgaoileadh air taobh foidhpe na caoraich. Cha do bhrist an iongar a-mach tron chraiceann fhathast (mar a bhios a' tachairt gu h-àbhaisteach ann an caoraich). Marbhaidh an galar seo a' chaora.
Leigheas air a shon ...

Feumar drogaichean antibiotic làidir a chleachdadh, an dà chuid a-steach dhan ùth agus a-steach dhan fhuil aca.
Bha eagal mòr mòr air na seann Gàidheil ro theasach an ùtha, air sgàth 's gun robh iad cho mòr an urra ri bainne agus bliochd airson tighinn beò. Mar siud, bha iomadh eòlas aca airson gach galar (agus an droch shùil) a chumail air falbh -

Eòlas na Ruaidh

A ruadh eugail, aogail, atail
Fàg ùth na bà caisne
Fàg ùth na bà cait-cinn
Fàg, fàg a' phait sin,
Agus tàrr pait eile ort.

A ruadh rag, rudaidh,
Dur an ùth a' mhairt,
Fàg an t-at 's an t-ùtha
Teich gu grunn na cloiche.

Cuirim ruadh ri clach,
Cuirim clach ri làr,
Cuirim bainne an ùth,
Cuirim sùgh an àr'.

- Carmina Gadelica 124
Eachdraidh[deasaich | deasaich an tùs]
Aig aon àm, bha daoine ga cluich air feadh na dùthcha, m.e. Bearaig a tuath, Gallaibh is Glaschu, ach latha an-diugh, tha e làidir ann an Srath Spè, an t-Eilean Sgitheanach, agus an Gearasdan agus àiteachan eile air feadh na Gaidhealtachd le grunn sgiobaidhean. Anns na bailtean mòra, thòisich oileanaich is maoir-shìthe Ghaidhealach clubaichean cuideachd.

B' àbhaist dha iomain a bhith air a cluich tron gheamhradh , leis a' bhliadhna a' tòiseachadh anns an Lùnasdal is a' dol gu Cèitean (Mar ball-coise). Gu mì-fhortanach, chan eil an t-sìde air a' Ghaidhealtachd uamhasach coibhneil aig an am seo, 's mar sin uaireannan shìneadh a' bhliadhna gu Iuchar, uaireannan a' crìochnachadh cha mhòr cola deug mus do thoisich an ath bhliadhna. Ann an 2003, cho-dhùin na clubaichean airson sgeama gearr-ùine de dh'iomain san t-samhradh a chur air bhog. Bha seo air leth soirbheachail le barrachd gheamannan gan cluich air an dearbh latha (Ged bha trioblaidean le cus geamaichean riochdachaidh gun fheum ag adhbhrachadh cus cinn-seachdain ban). Anns an t-Samhain 2005, le mòran moladh bho Chomunn na Camanachd, chaidh iomain samhraidheil a' dearbhadh gu tur le taghadh cha mhòr aon-ghuthach. ged bha sgiobaidhean mòra mar Baile Ùr an t-Slèibh, Ceann a' Ghiuthsaich, agus Kyles Athletic a' cur na h-aghaidh gus a' mhionaid mu dheireadh.


Riaghailtean[deasaich | deasaich an tùs]
'S e geama simplidh th 'ann an iomain, ann an geama nam fear tha da cluicheadairean dheug air gach sgioba agus feumaidh iad am ball a chur eadar da phost airson tadhal fhaighinn. Tha iad a' cleachdadh caman a tha dèante le fiodh agus ball a tha dèante le leadar.

Structar[deasaich | deasaich an tùs]
'S e Comunn na Camanachd a th' anns a' bhuidheann stiùiridh aig camanachd agus tha dleastanas aca urra ri riaghailtean a' gheama. Tha bòrd-stiùiridh aca.

Iomain thall thairis[deasaich | deasaich an tùs]
Ged thug na Gaidheil camain leotha air feadh an t-saoghail nuair a dh'imrich iad a Alba as deidh Cul Lodair agus nam Fuadaichean is gun deach iomadach gheamannan a chluich ann an àiteachan cho sgapte ri Patagonia gu Astràilia, chaidh an cleachdadh seo a bith as deidh greis. (Chaidh rannsachadh mìorbhaileach a dhèanamh air seo le Ùisdean D. MacIllFhinnein mar phàirt den tràchdas acadaimigeach aige). A dh'aindeoin seo, chaidh an geama ath-bheothachadh ann an Aimearaga a Tuath anmoch sna 1990an le Camanachd California a Tuath, a chaidh a thòiseachadh le daoine aig an robh uidh anns a' gheama agus ann an cultar na h-Alba.) a-nis, tha barrachd sgiobaidhean air èirigh air taobh an iar Ameireaga agus ann an Texas. Thàinig California a Tuath gu Alba anns an t-Samhradh 2005.

Ceangal a-muigh[deasaich | deasaich an tùs]
Làrach-lìn Chomunn na Camanachd
BBc: Naidheachdan: Mar a chaidh “Geama camanachd ann an àrainneachd Gàidhealaich” a lorg, 2015-01-14

Is e gniomh a tha ann an fhoghlam. An gniomh a tha ann an ionnsachadh le amas a thogail comas-inntinn. Air feadh an t-Saoghal is ann air parantan a tha am priomh dleasdanas a thoirt foghlam ris an cuid cloinn. Ann an iomadh cultur, cuirear clann ri sgoiltean airson foghlum fhormail ann an leughadh, sgriobhadh agus aireamhachd.

Ann an tirean bochda 's an treas domhain chan fhaigh h-uile paisde cothrom air a' bhun-fhoghlam a tha ann leughadh, sgriobhadh agus aireamhachd ach ann an tirean beartaich cuirear dleasdanas laghail air parantaibh a chuir an clann aca dhan sgoile. Ann an Alba (mar eisimplir de duthach a bhuineas don chiad domhain), is fheadar do clann eadar 5 agus 16 bliadhnaichean a dh'aois a bhi ann an fhoghlam lan t-side. Is ann leis an stait fhein a tha an cuid bu mhor ri na sgoiltean an Alba, tha iad maoinichte a-mach a cisean na duthcha agus chanar "sgoiltean pobalach" riu.

Tha da rang de sgoil anns an t-siostam Albannach an drasda, bun-sgoiltean a bhitheas ag foghlam clann air fad na 7 bliadhnaichean eadar 5 agus 12 bliadhna dh'aois agus Ard Sgoiltean a bhitheas ri foghlam clann eadar 12 agus 18 bliadhna dh'aois, ged a tha e ceadaichte do oigridh a chuir cul ri foghlum na sgoile aig 16. Leanaidh clann air feadh Alba siollabus coitcheann 5-14, bho coig bliadhna dh'aois gu ceithir deug, cuairt-fhoghlaim a leanas a-steachd dhan ard sgoil. Aig toiseach an treas bliadhna ard-sgoile feumaidh do na sgoilearan roghainn 8 cuspairean fa-leth, a bhitheas iadsan a' leantainn chun ire coitcheann. Feumaidh an roghainn pearsanta gabhaila-steachd Matamataig, Beurla, aon saidheans, aon cursa teicniuil agus canan eile. Suidhidh na sgoilearan deuchainn airson barantas naiseanta aig an ire coitcheann aig deireadh an 4mh bliadhna (aois 16). As deidh deuchainn an ire coitcheann, roghnaichear suas ri 5 cuspair airson cursa chun Ard Ire. Is e deuchainn matriculation airson inntrigeadh do cursaichean oil-thigh a tha 's an Ard ire. Suidhear an Ard-ire aig 17 bliadhna dh'aois agus b'e seo an aois aig am biodh oileanaich Albannach gu traideasanta ag inntrigeadh oilthigh. Anns an latha an diugh, is abhaist do sgoilearan a' fanntainn 's an Ard sgoil bliadhna eile, a ghabhail tuilleadh cursaichean Ard-ire neo lionadh a-mach an cuid fhoghlam le cuspairean nach do rinn iad aig ire coitcheann 's a' chiad dol a-mach, neo a' leanntainn cursa nas adhartach ris an chanar "Sar-ard ire". Tha teagamhan mu deidhinn luach an cursa seo mu dheireadh o chionns gu bheil a h-inbhe gu ire mhor comh-sguabachd leis a' chiad bliadhna de sgrudadh oilthigh.


leigiessen[deasaich | deasaich an tùs]

Bleigiessen - uidheam
(seo a' Ghearmailtis air 'leaghadh luaithe')

Cruinnichidh an teaghlach no buidheann charaidean timcheall air a’ bhòrd, is seo nas fheàrr ri solas coinnle, agus fear mu seach cumaidh iad pìosan beaga de luaithe ann an seann spàin os cionn lasair coinnle fad mionaid no dhà. Bidh an luaithe a’ leaghadh gu math luath, leis gu bheil e cho bog , agus às dèidh sin thèid a leagail a-steach ann an uisge fuar, far am fàs e cruaidh a-rithist, ach ann an cruthan neònach. An crochadh air dè na cruthan a th’ ann, chì thu am bi deagh no droch fhortan agad sa bhliadhna sa tighinn. Seo cuid dhiubh:

ball – bi deagh fhortan a’ roiligeadh do d’ ionnsaigh.

acair – gheibh thu cuideachadh nuair a bhios thu nad èiginn

flùr – caraidean ùra

cearcall / fàinne - banais – ach ma bhios e briste, tha sin a’ ciallachadh dealachadh

àradh – àrdachadh inbhe no tuarasdail aig an obair

clag – deagh naidheachd

siosar – tha co-dhùnadh air thoiseach ort

long, bàta – bi thu a’ dol air cuairt no air turas-mara

damhan-allaidh – tha d’ fhortan a’ crochadh air snàthainn sìoda

nathair – tha farmad aig cuideigin riut – bi faiceallach!

An latha an-diugh gheibh thu ‘kits’ le pìosan luaithe ann an cruthan eadar-dhealaichte (gus an tòisich thu leis an t-seòrsa fhortanach, co-dhiù), spàin chruinn agus mìneachaidhean ‘oifigeil’, ann an gach bùth fad na Dùbhlachd. Air sgàth ’s nach eil luaithe glè fhallain, gu sònraichte do chloinn, no math don àrainneachd, thèid cèir a chleachdadh uaireannan an àite.

Feuerzangenbowle[deasaich | deasaich an tùs]

Feuerzangenbowle
(Seo a' Ghearmailtis air seòrsa punch flambé le ruma, siùcar agus fìon dearg)

Seo rud a ghabhas àite am broinn an teaghlaich no buidheann charaidean ri solas coinnle cuideachd, ged nach eil an cleachdadh sin dìreach freagarrach do chloinn. Tha feum agad ri pana fìona dheirg air rechaud no stòbha, airson fìon teth ullachadh le spìosraidhean, orainsearan is liomaidean, agus seòrsa clobha os a chionn le còn siùcair cruaidh. A-nis dòirt rùm air an t-siùcar le ladar, agus nuair a tha e gu math fliuch, cuir na theine e. Cùm ris an dòirteadh gus an leagh an siùcar. A-nis faodaidh tu am punch teth òl, mu dheireadh thall!

Tha nobhail Ghearmailteach 1933 le Heinrich Spoerl ann air a bheil 'Die Feuerzangenbowle'[1], agus seann fhilm ainmeil dhith cuideachd. [2]

Dinner for One[deasaich | deasaich an tùs]
(Seo seann chomadaidh-telebhisein Beurla)

Iongantach mar a tha e, sin am prògram as fheàrr leis na Gearmailtich gach Oidhche Challainn. Chan eil e ach 10 mionaidean de dh’fhad agus ged a tha cothrom air fo-thiotalan ann, ’s urrainn do Ghearmailteach sam bith gach facal sa Beurla a ghabhail còmhla ris na pearsantan.

Chaidh am film a dhèanamh ann an Hamburg ann an 1963, le Freddie Frinton mar sheann bhutler, James, agus May Warden mar Miss Sophie, bean uasal aosda, a tha 90 an diugh. The am bòrd air ullachadh airson ceathrar aoighean (neo-fhaicsinneach), gu follaiseach seann shuirghichean aice, agus tha e aig James ri gach pàirt a chluiche agus ri òl air an son, fear mu seach, fad an fheasgair – sherry, champagne, fìon, port, an còmhnaidh leis na faclan ainmeil : ‘Same procedure as last year, Miss Sophie?’ - ‘Same procedure as every year, James!’.

Tha fiù ‘s Gearmailtich gun Bheurla sam bith eile eòlach air na seantansan seo, agus is mòr an t-iongnadh orra nuair nach bi sgot aig daoine à Breatainn dè mu dhèidhinn a bhios iad a bruidhinn.

Tha am film air YouTube: [3]

Feuerwerke[deasaich | deasaich an tùs]

Oidhche Challainn ann an Frankfurt
(Seo a' Ghearmailtis air 'teintean-ealain')

Aig meadhan-oidhche bidh Sekt ann, seòrsa champagne Gearmailtich, bidh na clagan-eaglaise a’ seirm, agus bidh teintean-ealain nas lugha anns a’ ghàrradh agad fhèin no feadhainn nas motha anns a’ bhaile – m.e. ann an Cologne agus ann am Bonn air bruachan na h-aibhne Rhine, agus bidh na mìltean de dhaoine ann airson fàilte a chur air a’ Bhliadhna Ùr.

Medellín (Spàinntis: IPA:[með'eˈʝin] neo [með'eˈʎin]), gu h-oifigeil Municipio de Medellín (Spàinntis) neo Baile Medellín. 'S e an dàrna baile as motha ann an Coloimbia a th' ann. Tha e suidhichte ann an Antioquia anns A' Ghleann Aburrá, fear dhe na gleanntan as fhaide air thuath na h-Andes ann an Aimearaga a Deas,[1] 414km air falbh bho Bhogotá.[2] Tha sluagh dhe 2.4 muillean aige.[3][4] 'S e an dàrna tuineachadh as motha ann an Coloimbia a rèir an t-sluaigh a th' ann, le a barrachd air 3.2 millean duine, san àite 95 eadar na bailtean as motha na cruinne, ma thoirear a-staigh an sgìre mu a thimcheall, Ceàrn Cathaireil a' Mhedellín (Area Metropolitana de Medellín).

Chaidh Medellín a stèidheachadh ann an 1616 leis an Spàinnteach Francisco Herrera Y Campuzano mar El Poblado de San Lorenzo (Tuinneachadh Naoimh Lawrence) anns an sgìre ris an canar El Poblado gus an-diugh. Ann an 1675 stèidhich A' Bhanrìgh Companach Mariana na h-Ostaire am Villa de Nuestra Señora de la Candelaria ("Baile Naoimh Mhàiri à Chandelaria").

Ann an 1826 chaidh am baile ainmeachadh mar phrìomh-bhaile na Roinne Antioquia le ùghdarrasan co-àiteachail na Spàinne. Ann an 1803 chaidh an Oilthigh Antioquia a stèidheachdh agus 's e aon dhe na h-oilthighean as buaidheach ann an Coloimbia a th' ann. An dèidh do Choloimbia an neo-eisimeileachd bhon Spàinnt a bhuanachadh, bha Medellín na phrìomh-bhaile na Stàit Feadaral Antioquia gus 1888, le èigheachd Bun-Reachd na Coloimbia ann an 1886. 'S e làrach malairteach fiùghantach bh' ann am Medellìn rè na 19mh linne, tro as-mhalairt an òir aig an toiseach, agus an uair sin tro chinneasachadh agus as-mhalairt a' chofaidh. An dèidh Cogadh na Mìle Làithean (1899 — 1902), 's e Medellín a' chiad bhaile ann an Coloimbia a ghabh pàirt anns an Tionndadh Gnìomhachais le stèidheachadh companaidhean a' chlòtha, agus pròiseactan còmhdhail mar an trèana, a mhisnich as-mhalairt, agus stèidheachadh iomadh oithighean agus sgoiltean dreuchdail, is iad a chruthaich Clas Buirdeasach Beag.

Anns a' ceathramh mu dheireadh na 20mh linne, bha prìomh àros Pablo Escobar maslach ann am Medellín, ceannard buidheann mhòr eucoirich, a bha an seachdamh duine a bu bheairte san t-saoghal tro mhalairt dhrogaichean, a-rèir aithisg bho Iris Forbes ann an 1989.[5] 'S e "Cairteil a' Mhedellín" an t-ainm a chuir na meadhannan anns na Stàitean Aonaichte oirre, a chionn 's gun do stèidhich esan agus a chuid chompanaich an gnothach ann am Medellín.[6] Stiùireadh Escobar cogadh ceannaircich an aghaidh Riaghaltais Choloimbia rè na 80an agus na 90an, ann an cuid gus nach fheuch na h-ùgharrasan ri a thoirt air falbh gu na Stàitean Aonaichte e. Chaidh e a mharbhadh le feachdan Phoilis Choloimbia 2 an Dùbhlachd, 1993.

Fhuair am baile a chuid fhiùghantais gnìomhachasail air ais aig toiseach na 21mh linne, le togail siostaim treànaichean ris an canar Metro de Medellín, agus le polasaidhean leasachaidh na bu shaoire, adhartasan anns an tèarainnteachd agus anns an fhoghlam, agus tro bhrosnachadh a' bhaile aig ìre eadar-nàiseanta mar cheann-uidhe turasachd.

Bheir Ceàrn Cathaireil a' Mhedellín gu buil 67% an Làn Thoradh Dùthchail aig Antioquia agus 11% eaconomaidh Choloimbia.[7] 'S e roinn chudromach a th' ann am Medellín a thaobh oilthighean, sgoiltean treànaidh, malairte, gnìomhachais, saidheans, seirbheisean na slàinte, àiteachas-flùraichean, fèisean, taighean-seinnse agus clubaichean.

Susbaint  [falaich]
1 Facal-Fhreumhachd an ainm Medellín
2 Eachdraidh
2.1 Tùsanaich Aimearaganach
2.2 Taisgealadh Spàinntich a' ghlinne
2.3 Am baile a' fàs
2.4 Rè linntean fo bhuaidh nan Spàinnteach
2.5 Tionndadh Gnìomhachais
2.5.1 Malairt ann am Medellín
2.6 Ealainn agus litreachas rè a' chiad phàirt na 20mh linn
2.7 Plana Mòr Medellín
2.8 Beò Cultarail fad na deicheadan a dh'fhalbh
2.9 Rannsachadh
2.10 An latha an-diugh
3 Cruinne-Eòlas agus Clìomaid
4 Sgìrean Riaghlach
4.1 Roinnean
5 An lagh agus an riaghaltas
5.1 Eucoir
6 Eaconamaidh
7 Leasachadh Cathaireil
8 Foghlam
9 Còmhdhail
9.1 Còmhdhail Adhair
9.2 Còmhdhail Fhearrainn
10 Sluagh a' Bhaile
10.1 Breithean agus Bàsan
10.2 Buidhne Chinnidheach
11 Cultar
12 Fèisean
12.1 Spòrs
12.2 Far-ainmean a' bhaile
13 Bailtean Co-cheangailte
14 Gallaraidh
15 Iomraidhean
16 Ceanglaichean a-mach
Facal-Fhreumhachd an ainm Medellín[deasaich | deasaich an tùs]

Mariana na h-Ostaire.
Bha còig ainm air a' bhaile Spàinnteach tùsail ron fhear air a bheil e an-diugh: Aburrá de los Yamesíes, San Lorenzo de Aburrá, San Lorenzo de Aná, Valle de San Bartolomé, agus Villa de la Candelaria de Medellín.

Fhuair am baile an t-ainm aige bhon a' bhaile Medellín, faisg air Badajoz ann an Extremadura anns An Spàinnt. Chaidh am Medellín Spàinnteach a stèidheachadh ann an 75 RO le Quintus Caecilius Metellus Pius.[8]. 'S ann an Roinn Badajoz a bha cuid dhe na Ceannsaichean, neo Conquistadores ann an Spàinntis, Gaspar de Rodas, prìomh Riaghladair na h-Antioquia, nam measg.

Dh'iarr An t-Iarla Pedro Portocarrero y Luna, Cathraiche Comhairle Innseachan an Iar (Consejo de Indias), do Chrùn na Spàinne gun cuireadh ainm a' bhaile aige fhèin, Medellín ann an Extremadura, air a' bhaile ùr ann an Aimearaga. Chaidh an t-iarrtas aige a ghabhail ris 22mh an t-Samhain, 1674, nuair a ghlaodh An Tàinistear Mariana na h-Ostaire gur e Villa de Nuestra Señora de Medellín an t-ainm a bha air a' bhaile. Rinn An Riaghladair, Miguel Aguinaga y Mendiogoitia, an èigheachd oifigeil 2 an t-Samhainn, 1675. Bhuilich Mariana gearradha-arm air a' bhaile 24mh An t-Iùchar 1676.[8]

Eachdraidh[deasaich | deasaich an tùs]
Tùsanaich Aimearaganach[deasaich | deasaich an tùs]
Seallaidh an fhianais-àrsaidheachd, a fhuaireadh le sealgairean agus luchd-cruinneachaidh, gun robh daoine a' fuireach anns A'Ghleann Aburrá o chionn 10,500 bliadhna. Lorg Ceannsaichean Spàinnteach a' ghlinne iomadh bhuidhne, mar na tuatha Aburrá, Yamesí, Pequé, Ebejico, Norisco, agus Maní is iad air a bhith nan tàmh anns a' ghlinne bho mu dheidhinn a' chòigeamh linne. Thug na h-Aburrá an t-ainm orra air a' ghleann. 'S e tuathanaich a bh' annta is chinneadh iad cruithneachd Innseanach, pònair agus cotan, dh'fhigheadh agus mhaiseachadh iad clò, reiceadh iad salann, agus b' e òr-cheàrdaichean a bh' annta. Chaill iad an cuid fearrainn fo Riaghailt nan Spànnteach, agus bha iad fo smachd siostam riaghaltais fhiùdalaich. Chaidh iomadh dhuibh a thoirt dha na mèinnean. Chaidh iad uile a mhilleadh anns a' ghleann sin co-dhiù, le tinneasan às an Roinn Eòrpa, a bharrachd air an obair chruaidh agus an droch làimhseachaidh a fhuair iad. Tha daoine le buntaineas do thuatha a' Ghlinne Aburrá ann fhathast is iad a' fuireach ann an sgìrean eile ann an Stàit na h-Antioquia, mar eisimpleir ann an Urabá agus anns an sgìre ann an àirde a deas agus iar.

Taisgealadh Spàinntich a' ghlinne[deasaich | deasaich an tùs]

Marasgal Jorge Robledo.
Anns an Lùnasdal 1541, bha Marsgall Jorge Robledo anns an àite ris an canar Heliconia an latha an-diugh agus chunnaic e rud fad às is esan a' creidsinn e gur e gleann a bh' ann. Chuir e Jerónimo Luis Tejelo am fearrann a rannsachadh, agus ràinig Tejelo an fhaiche far a bheil Medellín an latha an-diugh tron oidhche 23 an Lùnasadal. Thug na Spàinntich Gleann Naoimh Bartholome air, ach chaidh sin atharrachadh ann an ùine ghearr gu Aburrá, an t-ainm tùsail aige, a tha a' ciallachadh "Dealbhadairean," air sgàth gu rinneadh na Tùsanaich dealbhan air a' chlò.[9] Cha robh an gleann cho tarraingeach dha na ceannsaichean aig an àm sin, leis cho gann 's a bha e a thaobh bheairteis agus leis cho nàimhdeil a bha daoine an àite.

Ann an 1574 dh'iarr Gaspar de Rodas bho Chabildo de Antioquia (Comhairle na h-Antioquia), ceithear mìle ceàrnagach de fhearrann fhaighinn airson treudan agus tuathanas a stèidheachadh anns a' ghleann. Thug a' Chomhairle trì mìle ceàrnagach dhe fhearrann dhasan.[9]

Thàinig An Reachdadair Co-Àiteachail Francisco de Herrera y Campuzano le 80 Tùsanaich Aimearaganach ann an 1616, ga ainmeachadh "Poblado de San Lorenzo," far a bheil "Ceàrnag El Poblado" an latha an-diugh. Ann an 1646 dh'òrdaich lagha co-àiteachail gun sgarradh na Tùsanaich Aimearaganach bho na mestizos agus na mulattos, is le sin thòisich riaghladh co-àiteachail air baile ùr a thogail ann an Aná, far a bheil A' Cheàrnag Bherrio an latha an-diugh, agus far an deach eaglais Nuestra Señora de la Candelaria de Aná ("Naomh Màiri à Candelaria ann an Aná") a thogail. Trì bliadhna an dèidh sin, thòisich na Spàinntich Iglesia La Candelaria de Medellín (Eaglais Chandelaria ann am Medellìn) a thogail, a chaidh a thogail a-rithist aig deireadh na 18mh linne.[9]

Am baile a' fàs[deasaich | deasaich an tùs]

Eaglais Màiri a' Chandelaria anns a' Chèarnaig Berrio.
Thòisich an sluagh air fàs lìonmhor an dèidh 1574, agus bha Gaspar de Rodas na thàmh anns a' ghleann. A-rèir cunntasan na h-Eaglaise San Lorenzo, bha sia pòsaidhean ann eadar 1646 agus 1650, agus 41 eadar 1671 agus 1675.[9] Bha mèinnean òir air an leasachadh ann an iar-thuath Antioquia, agus bha feum orra air biadh fhaighinn bhon dùthaich ri a thaobh. 'S e àite gu math roi-innleachdail eadar mèinnean òir agus a' chiad phrìomh-bhaile roinneil, Santa Fe de Antioquia a bh'ann an Gleann Aburrá.[9]

Thòisich a' phrìomh-bhaile roinneil, Santa Fe, a chuid shuimealachd a chall agus dh'fhàs e bochd mean air mhean, leis gun tigeadh daoine cudromach a' mhalairte chun a' ghlinne Aburrá, far an do thòisich teaghlaichean beairt fearainn a cheannachd. Ann an ùine ghoirid, dh'iarr a' chiad chuid dhe tìrichean gun cruthachadh comhairle anns a' ghleann, agus le sin fhuair iad riaghaltas fa-leth bho Shanta Fe.[9] Rinn an riaghaltas ann an Santa Fe sabaid an aghaidh sin, ach 22 An t-Samhainn 1674 chuir Mariana na h-Ostaire a h-ainm dhan reachd a chruthaich a' Chomhairle. Chaidh an reachd rìoghail a ghairm 2 An t-Samhain 1675 leis an Riaghladair Miguel de Aguinaga. Fhuair am baile ùr an t-ainm Villa de Nuestra Señora de la Candelaria.[9]

Rè linntean fo bhuaidh nan Spàinnteach[deasaich | deasaich an tùs]

Mapa Medellín mar a bha e ann an 1791.
Bha na daoine air an sgapadh air feadh a' ghlinne ro stèidheachadh a' bhaile, agus cha robh ach corra theaghlaich gan cruinneachadh aig beul na h-Aibhne Aná (An Abhainn Santa Elena) an-diugh agus na h-Aibhne Medellín; bha feadhainn eile a' fuireach ann an El Poblado San Lorenzo. An dèidh na reachd rìoghail, thagh na luchd-inmrich làrach air an Abhainn Aná mar chridhe a' bhaile ri teachdail, le eaglais Candelaria ann am meadhan.

'S e gnothaichean tiughadh gu math sìmplidh a bh' anns na prìomh thoglaichean. Cha robh ach dà ùrlair fiu's aig taighean na daoine as cudromaiche, agus cha robh an eaglais agus Talla a' Bhaile cho drùidhteach. Cha robh an eaglais air a leasachadh ach anns an 18mh linn. Cha robh ach ùrlar air Talla a' Bhaile, a bha stèidhichte ri taobh an iar na ceàrnaig. Bha mullach tiughadh air gu ruige 1742, nuair a chuireadh sglèitean air. Ann an 1682, thòisich luchd-malairte agus còigrich Iglesia de la Veracruz (Eaglais na Croise Fìor) a thogail, coisrigte mar eaglais le Easbaig na Popayán ann an 1712.[9]


Eaglais na Croise Fìor
Thug prìomh chùnntas-sluaigh na linntean co-àiteachail àite ann an 1675: bha 3,000 duine agus 280 teaghlach ann. Cha do rinn iad cùnntas-sluaigh eile gus an do dh'òrdaich "El Visitador Colonial" (An Reachdadair Co-Àiteachail) Juan Antonio Mon y Velarde e uaireigin eadar 1786 agus 1787: bha 14,507 duine agus 241 teaghlach ann. Ann an 1808, dà bhliadhna mus do bhuannaich Coloimbia a cuid neo-eisimeileachd, bha 15,347 duine agus 360 teaghlach ann.[9]

Chaidh Colaiste Rìoghail nan Franciscanach a stèidheachadh 180 ann am Plaza Central (Cèarnag Bherrío an latha an-diugh) agus bha roinnean Gràmair, Feallsanachd agus Diadhachd aige.[10] Ann an ùine ghearr, chaidh an Colaiste a ghluasad gu togalach ùr anns a' Cheàrnag Bheag San Ignacio. Ann an 1821 fhuair e an t-ainm ùr Colaiste na h-Antioquia, agus mu dheireadh thall Oilthigh Antioquia ann an 1901. Bha a' chiad sgoil trèanaidh dreuchdail, a' chiad stèisean radio cultarail ann an Aimearaga-Laideannach, agus a' chiad gharradh luibheachaig an oilthigh. Tha e clùiteach an-diugh airson leasachaidhean anns an leigheasachd, ath-chur buill-bodhaig nam measg.

Tionndadh Gnìomhachais[deasaich | deasaich an tùs]

Toglach Stèisean Mheadhanach an Trèana air a dh'ath-leasachadh.
Dh'fhàs am baile uabhasach cudromach aig ìre nàiseanta rè na 19mh linn a chionn 's gun dèanadh òr agus coifidh, a bharrachd air gun do thogadh an rathad iarainn roinneil (Ferrocarril de Antioquia), air a rachadh à cleachdadh a-nis.

Dh'àrdaich sluagh a' Mhedellín sia turas anns a' chiad leth na 20mh linn, bho sluagh de 59,815 ann an 1905 gu 358,189 ann an 1951. Chuir Cogadh na Mìle Làithean (1899-1902) stad air leasachadh gnìomhachasail a' bhaile, ged nach tug an cogadh sìobhalta buaidh gu dìreach air an roinn. Rinn Ceann-suidhe Rafael Reyes ath-chruthachaidhean an dèidh a' chogaidh, agus lean leasachadh gnìomhachasail a' bhaile [9] le stèidheachadh Comann Luchd-Malairte ann am Medellín. Chruthaich a' bhuidheann sin pròiseact còmhdhail roinneil a cheangail Medellín do roinnean eile ann an Coloimbia agus thall thairis.

A dh'aindeoin gu robh gnìomhachas an òir uabhasach cudromach aig toiseach toiseachaidh leasachaidh Medellín, 's e cofaidh a thug fàs air a' bhaile anns an 20mh linn. Dh'fhàs am malairt gu ìre eadar-nàiseanta leis gum fàsadh cofaidh a' phrìomh stuth as-mhalairt na dùthcha. A bharrachd air sin, chruthaich fiùghantas gnìomhachasail malairteach a' Mhedellín clas dhe luchd-malairte agus luchd-dèanadaise is stèidhich iad prìomh ghnìomhachasan aig ìre nàiseanta ann an Coloimbia.[9] Rè na 1930an, leasachadh gnìomhachas a' chlòtha le teaghlaichean a rinn am fortain ann am mèinnean an òir aig àm a' cho-àiteachais. Chaidh gnothaichean na Glainne, na Dighe, agus a' Bhìdhe a stèidheachadh rè nan 1930an, agus chuidich sin Medellín an roinn gnìomhachasail a dhèanamh an tè a bu chudromaiche ann an Coloimbia. Tha feadhainn dhe na companaidhean sin a' dol fhathast, seadh le an ainmean tùsail aca, seadh le ainmean ùra.


Chaidh an Tùr Coltejer, an togalach as àirde ann am Medellín, a thogail eadar 1968 agus 1972, samhla eadar-nàiseanta a' bhaile.
Malairt ann am Medellín[deasaich | deasaich an tùs]
'S e tè dhe na companaidhean fighe as cudromaiche ann an Coloimbia a th' ann Coltejer. Chaidh a stèidheachadh ann am Medellín le Alejandro Echavarría 22 An Dàmhair 1907.[11]

Bheireadh nochdadh a' ghuail ann an Amagá, a tha suidhichte corra mhìle mu dheas a' Ghlinne Aburrá, agus togail ionadan dealain-uisge cumhachd dha na gnìomhachasan ùra, agus air sgàth sin chaidh iomadh chompanaidhean beaga a chruthachadh. Chuir Rathad Iarainn na h-Antioquia (ga thogail ann an 1875) cruinn-eòlas fhir dhe na sgìrean as beanntaiche ann an Aimearaga a Deas fo smachd, gu h-àraidh an Tunail La Quiebra, a chruthaich ceangail eadar teis-meadhan a' ghnìomhachais agus an Abhainn Mhagdalena, an abhainn mhòr as so-sheòlta ann an Coloimbia. Thog Medellín a' chiad phort-adhair aige ann an 1932, am Port-adhair Enrique Olaya Herrera.[9]

Sheall sgrùdadh a rinn Charles H. Savage mu dheidhinn a' chinneasachaidh gnìomhachasail ann an Antioquia eadar 1960 agus 1972 dìreach cho cudromach a dh'fhàs na gnìomhachasan ann am Medellín airson Coloimbia agus Aimearaga a Deas. Rinn esan sgrùdadh air buil na atharraidhean sòisealta a dh'adhbharaich an teis-eòlas ùr. Chùm Savage sùil mionaideach air trì taighean-gnìomhachais ann an Antioquia: dà thaigh-crèadhadaireachd ann an Santuario agus La Blanca, a bharrachd air taigh-gnìomhachas a' chlòtha ann amn Medellín. Cha robh Savage uasal a-mhàin à toradh gnìomhachasail na taighean-gnìomhachasan ann an Antioquia, ach cuideachd às an dàimh eadar luchd-obrach agus fasdaidhearan, agus dh'ainmich e an èifeachdas ghnìomhachasail sin "Cultar na h-obrach".[12] Chaidh na toraidhean aige a chur sa chlò leis a' cho-làimhaiche aige George F. Lombardi fon ainm Sons of the Machine.[13][14] Chaochail Savage ann an 1973.

Ealainn agus litreachas rè a' chiad phàirt na 20mh linn[deasaich | deasaich an tùs]

Dàmh nam Mèinnean aig an Oilthigh Nàiseanta Coloimbia, earrann Mhedellín.
Tha an Oilthigh Antioquia, an Oilthigh Nàiseanta Colombia leis an earrann aige ann am Medellín, agus Universidad Pontificia Bolivariana (an Oilthigh Pàpanach Bolivarianach) air a bhith aig cridhe foghlam acadaimigeach a' bhaile aig ìre eachdraidheil agus iad a' treànadh clas inntleachdail a' cheàrna, aig ìre nàiseanta agus eadar-nàseanta.

'S e eileamaid shòisealta chudromach a bh' ann an Ealain agus Litreachas ann am Medellín. Ghabh am baile pàirt ann an atharrachaidhean litreachais bho Romannsaidheachd gu Ealainn Nòdha Ùr agus bhuidhnean litreachas na linne ùir rè a' chiad leth dhen 20mh linn. Rinn an t-ùghdar Tomás Carrasquilla (1858 - 1940) mion-sgrùdadh air sluagh na h-Antioquia a bha aige fhèin, is chuir esan an cèill gu h-amaiseach am beatha làitheil agus na cleachdaidhean aca. Bha an t-ùghdar agus feallsanachd Fernando González à Envigado (ann an ceàrn cathaireil a' Mhedellín), an dealbhadair na dealbhan-èibhinn Ricardo Rendón agus am bàrd León de Greiff a-measg luchd-stèidhichidh na Panidas, buidheann litreachais à Medellín. Bha bàird agus ùghdairean cudromach eile ann, mar Phorfirio Barba Jacob agus Efe Gómez. 'S e Eladio Vélez agus Pedro Nel Gómez na dealbhadairean a bu chlùitiche. Bha an ceòladair Carlos Vieco Ortiz uabhasach ainmeil. Bha na prìomh-oifisean aig companaidhean ciùil mar Sonolux, Ondina agus Silver ann am Medellín.[9]

Bha na clubaichean ann am Medellín, iomadh dhuibh le freumhan aig deireadh na 19mh linn mar an Club Union (stèidhichte ann an 1894) agus an Club Campestre (stèidhichte ann an 1924), aig cridhe buidhnean inntleachdail agus gnìomhachasail. Chaidh an Circo España (Siorcas na Spàinne) a chruthachadh ann an 1909 agus an Taigh -cluiche Bolívar, ann an 1919. Chaidh an Taigh-cluiche Junín àlainn a sgrios airson an Tùr Coltejer a thogail. Chaidh Cine Colombia, a' chiad chompanaidh sgaoilidh fhilmichean na dùthcha, a stèidheachadh ann am Medellín ann an 1927.[9]

Plana Mòr Medellín[deasaich | deasaich an tùs]

El Poblado, sgìre beairt mu dheas, fear dhe na làraich cathaireil agus eaconamach as cudromaiche na Colombia.
Rè na 1950an dhealbhachadh luchd-gnìomhachas, luchd-malairt agus an Riaghaltas Ionadail Am "Plan Mòr Medellín" (PMM) (Plan Pìdhleat), plana airson leasachadh a' bhaile air feadh a' Ghlinne Aburrá agus mu dheireadh thall chruthachadh sin a' chiad cheàrn cathaireil ann an Coloimbia. 'S e Paul Wiener agus José Luis Sert na ailtirean a bha os cionn a' phròiseact. Bha cladhachadh na h-Aibhne Mhedellín, stiùireachadh tuineachaidhean ùra air buthaich a' ghlinne, cruthachadh làraich gnìomhachasail ann an sgìre Guayabal, dealbhachadh cathaireil airson is gum biodh am baile ann an co-fhuaimneachd leis an abhainn, togail Pàirc Ball-Coise ùr, agus stèidheachadh làraich riaghal anns an La Alpujarra a-measg nam pròiseactan a bu chudromaiche anns a' PhMM.[9]

Thòisich àm ùr dhe cugallachd phoiliteagach airson Choloimbia an dèidh mort tagraiche a' chinn-shuidheis Jorge Eliecer Gaitán ann an ùpraid air a bheil Am Bogotazo, a thachair ann am Bogotá ann an 1949. Sgaoil an t-ainneart poiliteagach air feadh sgìrean dùthchail na tìre, agus bu chòir dha iomadh thuathanaich a theiche chun nam bailtean-mòra. Dh'èireadh sluagh Mhedellín gu luath rè nam bliadhnachan a thigeadh. Dh'fhàsadh bruthaich a' ghlinne loma-làn slumaichean. Bha 358,189 luchd-àiteachaidh anns a' bhaile ann an 1951, ach 22 bliadhna an dèidh sin, ann an 1973, bha an sluagh air a dhol suas trì tursan gu 1,071,252.

Thug an sluagh buaidh mhòr air a' PhMM. Dh'fhàs crìochan a' bhaile gu ruige àiteachan nach robh am broinn a' PhMM, is le sin thàinig Medellín dìreach ri taobh bailtean eile anns a' ghleann Aburrá, mar Envigado, Bello agus Itagüí; 'S e teaghlaichean bochda a bh'ann na in-imrich ùra a fhuair Medellín, is iad gun creideis gus taighean a cheannaich, agus air sgàth sin chaidh iomadh sgìrean a thogail taobh a-muigh a' PhMM; Chaidh sgrios a chur air tòrr sheann thoglaichean ann am meadhan a' bhaile airson tùraichean àrda, oifisean agus rathadan mòra a thogail. Chaidh sgrios a chur air An Taigh-Cluiche Junín, a bha cho àlainn ri taobh Santa Elena, dìreach gus an Tùr Coltejer a thogail. Solaraich an inimricheas mhòr gu Medellín luchd-obrach gu leòr airson leudachadh taighean-gnìomhachasan a' chlòtha, is iad a bhith ga ùrachadh aig an àm sin,[9] ach chruthaich e trioblaidean ùra airson a' bhaile cuideachd: cion-cosnaidh na b'àirde, seirbheisean air dhìth dha na sgìrean bochda, ainneart cathaireil tro iomadh dhuibh, agus collapse an t-siostaim chòmhdhail. Abair àite foirfe airson am mafia a rinn droch chrom air a' bhaile fad na deicheadan a leanadh a chintinn, agus bu chòir dhan PhMM a dh'fheitheamh airson amannan nas fheàrr.

Beò Cultarail fad na deicheadan a dh'fhalbh[deasaich | deasaich an tùs]

Càrn-Cuimhne "La Raza" (A' Chinneadh), obair ann ann umha agus crudhtan le Rodrigo Arenas Betancur, 124 troighean. Tha e stèidhichte aig Talla a' Bhaile ann an La Alpujarra.
Nochd ginealach ùr dhe ùghdairean agus luchd-ealainn, le nòs na b'ùire, ann am Medellín anns na 1950an. Chàineadh iomadh ùghdair an cultar ionadail agus nàiseanta. Chuir Manuel Mejía Vallejo nòs aithriseach ùr air bhonn gun a chuid fhreumhan ionadail fhàgail. 'S e cuideachd linn an Nadaismo a bh'ann, buidheann litreachasis a chaidh a chur suas le Gonzalo Arango agus iomadh eile. Bha an Nadaismo ana-chèireachail gu fosgailte, is e a' càineadh bun-nòsan traidiseanta a' chomainn-shòisealta, agus bhathar a' beachdachadh gu robh e nihilist aig ìre feallsanachail. Bha an dealbhadair Debora Arango an sàs ann an saoghal sòisealta agus poiliteagach na dùthcha leis a cuid obrach. 'S e dealbhadair ainmeil eile a thug cliù dha Medellín tro mheadhan an ealainn a bh'ann Fernando Botero, a fhuair brosnachadh airson a chuid obrach ann am beatha làitheil agus dràma a' bhaile. Thug esan a' mhòr-chuid dhen obair a rinn e do Thaigh-Tasgaidh na h-Antioquia mar thabhartas, agus chuir am baile taingeil an t-ainm aige fhèin dhan Cheàrnag Bhotero. Rè na 1970an thogadh am fear-ealainn Rodrigo Arenas Betancur na deilbheadhean chàrn-cuimhne aige ann am Medellín ach cuideachd fad iomadh sgìrean eile air feadh Choloimbia. 'S e ùmhlachd dhan chultar Paisa a tha an obair ainmeil aige, La Raza (A' Chinneadh), stèidhichte anns an làrach riaghlach La Alpujarra.

Thoir iomadh ionadan cultarail beò dhan bhaile, mar an Taigh-Chluiche Pablo Tobón Uribe (1967), Taigh-Tasgaidh an Ealainn Nòis Ùir (1978), agus An Taigh-Tasgaidh Cathaireil (1987). Fhuair An Taigh-Tasgaidh Traidiseanta na h-Antioquia an darna fhosgladh oifigeil aige le mòran dhen chuid obrach a rinn Fernando Botero ann an 2000. Tha oilthighean ùra air a fhosgladh anns a' bhaile cuideachd: Oilthigh Medellín (1950) agus Oilthigh Eafit (1960).

Rannsachadh[deasaich | deasaich an tùs]
Tha an American Geographical Society ag obair air pròiseact airson clàr-leabhraichean brìgheil coileanta an Comuna 13, fear dhe na mòran sgìrean ann am Medellín, a chruthachadh.

An latha an-diugh[deasaich | deasaich an tùs]

Leabharlann na Spàinne, structar ailtireil ùr-nòsach mòr ann an crudhtan ga thogail air bàrr a' bheinn ann am Medellín
'S e an suidheachadh gur e am baile as cudromaiche taobh ghnìomhachais ann an Coloimbia a th'ann Medellín an rud a bu mhotha a chuidich am baile staing na 1980an agus na 1990an a cheannsachadh. Tha am baile uabhasach moiteil às am Metro de Medellín, seirbheis còmhdhail cathaireil mòr, agus 's ean aon rud bhon a' Phlan Mòr Medellín na 1950an air a nochdadh gus an latha an-diugh a th'ann. Chaidh togail Ceàrnag a' Mhedellín, ionad eadar-nàiseanta airson cruinneachaidhean agus taisbanaidhean, a dhealbhadh gus eaconomaidh eadar-nàiseanta na Coloimbia a shealltainn dhan shaoghal. 'S e baile ùr-nòsach le sluagh dhe trì muillean daoine a th'ann Medellín an-diugh.

Lughdaich an ainneart a bh'ann fad iomadh bhliadhna cnapan-stàrraidh sòisealta is iad ag adhbharachadh mòran dhragh shòisealta. Cheangail am Metro am baile-mòr ri chèile, bho sgìrean bochda gu sgìrean beairt, agus thathar a' dealbhachadh siostam ùr dhe bhusaichean poblach, air a bheil am "Metroplus." Tha àiteachan ann am Medellín an-diugh airson ealainn, bàrdachd, dràma, a bharrachd air togail leabharlainn poblach, stèidheachadh eco-pàircean ùra, leis na daoine an sàs ann an leasachadh a' bhaile.[15]

Cruinne-Eòlas agus Clìomaid[deasaich | deasaich an tùs]

Sealladh air Medellín bho Enciso
Tha farrsaingeachd dhe 382 km² (237 mìle cheàrnagach) aig Medellín. Tha 16 comunas (sgìrean), 5 corregimientos (bailtean beaga), agus 271 barrios (sgìrean cathaireil) ann. Tha Ceàrn Cathaireil a' Mhedellín am broinn a' Ghlinne Aburrá gu lèir, aig 1,500 meatair (mu 4921 troighean) os cionn ìre na mara, leis an Abhainn Mhedellín (ris an canar Porce cuideachd), ga sruthadh mu thuath. Tha na bailtean Bello, Copacabana, Girardota agus Barbosa mu thuath a' ghlinne. Tha Itagüí, Envigado, Sabaneta, La Estrella agus Caldas mu dheas a' ghlinne.

Chan eil an clìomaid ann am Medellín cho teth ma iomadh bhaile eile gan stèidheachadh aig an aon domhan-leud dlùth air meadhan-chearcall na cruinne o chionns gu bheil e suidhichte aig 1,500 m os cionn ìre na mara. Leis gu bheil e suidhichte cho àrd os cionn na mara agus air sgàth gu bheil làrach sònraichte aige am broinn na h-Andes, tha an aimsir ann am Medellín nas coltaiche ri clìomaid fo-throipigeach fliuch na clìomaid troipigeach. Tha teodhlachd mheadhanach bhliadhnail aige dhe 22 °C (72 °F), agus leis gu bheil e faisg air a' mheadhan-chearcall, tha an teodhachd gu math seasmhach fad am bliadhna, le mion-atharrachaidhean na teodhachd. Tha an teodhachd a' dol bho 15 °C (52 °F) gu 30 °C (86 °F). 'S e 'La Ciudad de la Eterna Primavera' neo 'Baile an Fhoghar Bith-bhuan' am far-ainm aig Medellín o chions gu bheil clìomaid càillear fogharmhor aige, ach leis gu bheil am baile suidhichte ann an gleann tha mòran sgìrean shuas air an leathad, tha ann teodhachd beagan nas fhuaire anns na beanntan mu thimcheall.

An t-sìde chumanta ann Medellín
Mìos	Jan	Feb	Mar	Apr	May	Jun	Jul	Aug	Sep	Oct	Nov	Dec	Bliadhna
Àirde reacòrd °C (°F)	32
(89)	33
(91)	33
(91)	33
(91)	32
(90)	32
(90)	32
(90)	33
(91)	33
(91)	32
(89)	32
(89)	33
(91)	32
(90)
Àirde mheadhanach °C (°F)	27
(80)	27
(81)	27
(81)	28
(82)	28
(82)	28
(82)	28
(82)	28
(82)	27
(81)	27
(81)	27
(80)	27
(80)	28
(82)
Ìsle mheadhanach °C (°F)	17
(62)	16
(61)	16
(61)	16
(60)	16
(60)	16
(60)	16
(60)	16
(61)	16
(61)	16
(61)	17
(62)	17
(62)	16
(61)
Ìsle reacòrd °C (°F)	11
(52)	11
(51)	10
(50)	11
(52)	11
(52)	10
(50)	10
(50)	11
(52)	10
(50)	11
(52)	10
(50)	11
(51)	11
(52)
Sileadh mm (òirleach)	55
(2.17)	77
(3.03)	114
(4.49)	179
(7.05)	191
(7.52)	153
(6.02)	108
(4.25)	154
(6.06)	178
(7.01)	218
(8.58)	150
(5.91)	79
(3.11)	1,656
(65.2)
Iomradh: [16] 2008-09-26
Sgìrean Riaghlach[deasaich | deasaich an tùs]

Comunas neo sgìrean ann am Medellín.

Corregimientos (bailtean air an dùthaich) a' Mhedellín.
'S e baile fo shiostam deamocratach poblachdach fon Bhun-Reachd Coloimbia bho 1991 a th'ann Medellín, leis an righaltas aige air a sgapadh. Compartichidh Pròbhaist a' Mhedellín agus An Comhairle riaghladh a' bhaile, is iad air a thaghadh tro bhòtadh poblach.

Tha iomadh roinnean oifigeil (secretarías) ann, roinnean airson luaineachd shòisealta, cultar cathaireil, leasachadh sòisealta, foghlam, sgrùdadh agus amchd, riaghaltas, goireasan, obraichean poblach, seirbheisean riaghlaich, àrainneachd, mnathan, còmhdhail, roinn coitcheann, agus roinn prìobhaideach nam measg. A bharrachd aie sin tha iomadh roinn neo-eisimeileach ann: am Port-Adhair Olaya Herrera, an Leabharlann Phoblach (Biblioteca Pública Piloto), Colaiste na h-Antioquia (Colegio Mayor), Companaidh Leasachaidh Chathaireil (EDU), Companaidh na Seirbheisean Phoblach (EEPPM), agus Institiùid Spòrs agus Cur-seachadan (INDER), Companaidhean Choitcheann a' Mhedellín (EEVVM), Stèiseanan a' Bhus Mhedellín, an t-Ospadal Coitcheann Medellín, "Metrosalud" (airson slàinte), Institiùid Chathaireil an Teic-Eòlais (ITM), Metro de Medellín, Metroparques (os cionn na pàircean) agus Metroseguridad (airson tèarainteachd).



Roinnean[deasaich | deasaich an tùs]
Roinn an earr-dheas sgìre: El Poblado.
Roinn an iar-dheas: sgìrean Guayabal agus Belén.
Roinn an iar-mheadhannach: sgìrean Laureles, La América agus San Javier.
Roinn earr-mheadhannach: sgìrean La Candelaria, Villa Hermosa agus Buenos Aires.
Roinn an iar-thuath: sgìrean Castilla, Doce de Octubre agus Robledo.
Roinn an earr-thuath: sgìrean Aranjuez, Manrique, Popular agus Santa Cruz.
Corregimientos (bailtean beaga): San Sebastián de Palmitas, San Cristóbal, Altavista, San Antonio de Prado agus Santa Elena.
An lagh agus an riaghaltas[deasaich | deasaich an tùs]
Tha am Poiliteags agus an Lagh gu math buillsgeanach ann an Coloimbia; tha sin a' ciallachadh gum bithear ag aontachadh agus a' gabhail ris a' chuid as motha dhe na laghan ann am Bogotá, a' phrìomh-bhaile. A dh'aindeoin sin, mar bhaile-mòr, nì Medellín a dhìcheall taobh riaghlach a' cheàrna. Tha Riaghaltas a' Bhaile ga sgarradh eadar earrann an riaghaltais fhèin agus an earrann reachdail. Thathar a' tagh Pròbhaist a' Bhaile (El Alcalde) gu poblach airson ceann-aimsir dhe ceithear bliadhna (dìreach mar Cheann-Suidhe na dùthcha agus Riaghladair gach uile Ceàrna ann an Coloimbia).

Eucoir[deasaich | deasaich an tùs]
'Se am baile a b' ainneartaiche san t-saoghal a bh'ann Medellín o shean. Fhuair e an t-ainm uabhasach sin mar thoradh a' chogaidh cathaireil a rinn na drug cartels aig deireadh na 1980an. Mar dhachaigh A' Chairteil Mhedellín, le Uachdaran na Drogaichean Pablo Escobar os a chionn, bha am baile na h-ìobairteach an uabhais a dh' adhbharaich an cogadh eadar a' bhuidheann sin agus a cuid nàmhaidean. Ach thoisich ìre na h-eucorach a dhol sìos an dèidh bhàis Escobar. Bha ìre na h-eucorach fhathast gu math àrd rè na 1990an, ged a rachdadh e sìos beag air bheag an coimeas ris na bliadhnachan a bu mhiosa. Anns An Dàmhair 2002 dh'òrdaich Álvaro Uribe Vélez, ceann-suidhe na Coloimbia, gun tugadh an t-airm gu buil “Operación Orión”, is iad ag amas air mailisidhean chathaireil na FARC agus na AUC a leigeil ma sgaoil[17]. Eadar 2003 agus 2006 chaidh di-fheachdachadh na mailisidhean chathaireil na AUC a bh'ann fhathast a thoirt gu buil, agus leig a bharrachd air 3,000 fir fo armaibh an cuid armachd dheth[18]. Tha ìre na h-eucorach ann am Medellín air a lughdachadh gu brìgheil. Tha ìre na h-eucorach ann am Medellín gu math àbhaisteach do bhaile-mòr ann an Aimearaga-Laideannach gus an latha an-diugh.

Eaconamaidh[deasaich | deasaich an tùs]
'S e stàilinn, a' chlò, aodach, biadh agus deoch, àiteachas (bho na sgìrean dùthchasail), seirbheisean poblach, stuthan ceimeagach and pharmaceuticals, refined ola, agus dìthean a tha aig cridhe an eaconomaidh.

Tha an turasachd air a dhol gu math air adhart anns na bliadhnachan a dh'fhalbh.

Leasachadh Cathaireil[deasaich | deasaich an tùs]

A' Cheàrnag Bhotero
Tha e uabhasach soilleir gu bheil am baile ga leasachadh ann an dòigh làidir, gu h-àraidh leis cho pailt a tha na tùran àrda ùra a thathar a' togail. Aig an ìre seo tha Medellín a' deànamh nas fheàrr na gach uile baile-mòr eile na dùthcha Bogotá, prìomh-bhaile na nàisein agus cridhe an eaconomaidh, nam measg, taobh togail agus dealbhachadh tùran àrda ùra. Anns an t-Sultainn 2008, bhathar a' togail 127 tùran àrda ann am Medellín, 25 gam àideachadh, agus 17 gam moladh.[19]

Foghlam[deasaich | deasaich an tùs]

A' Chèarnag Mheadhanach aig an Oilthigh Antioquia
Tha a bharrchd air 30 oilthighean ann am Medellín is iad a' sgaoileadh an fhoghlaim air feadh na h-Antioquia, an "Eje Cafetero" (sgìre a' Chofaidh) agus Costa na Cairib. 'S e Oilthigh na h-Antioquia, an t-Oilthigh Nàiseanta Coloimbia agus an Colaiste Jaime Isaza Cadavid (poblach), agus an t-Oilthigh EAFIT, Oilthigh Medellín, An t-Oilthigh Pàpanach Bolivarianach, an t-Oilthigh San Buenaventura, Sgoil Inneallaidearachd na h-Antioquia, Oilthigh Santo Tomas, SENA (Seibheis Nàiseanta Ionnsachaidh) agus CES am feadhainn as cudromaiche. A bharrachd air sin, tha ionadan teic-eòlais curomaich ann, mar ITM (Institiùd Nàiseanta an Teic-Eòlais).


Leabharlann an Oilthigh Prìobhaideach EAFIT.
Rè an deichead mu dheireadh, tha Riaghaltas a' bhaile air foghlam poblach, togail sgoiltean is leabharlainn anns na sgìrean bochda a bhrosnachadh. Tha seann traidisean dhe sgoiltean agus colaistean prìobhaideach anns a' bhaile, iomadh dhuibh gan ruith leis an Eaglais Caitligeach, buidhnean prìobhaideach, agus feadhainn bho thall thairis. Tha na sgoiltean Columbus, Theodoro Hertzl, San Ignacio de Loyola, Cumbres, Colombo Britanico, El Corazonista, Marymount, Montessori, na àrd-sgoiltean Los Pinares, Los Alcázares, San José De La Salle, Jorge Robledo, a sgoil Teicnigeach Salesianach Pedro Justo Berrío, An Oilthigh Pàpanach Bolivarianach, agus mòran eile nam measg.

Thoir iomadh non-governmental organizations agus buidhnean oifigeil taic do development airson chloinne agus òganaich bho na sgìrean bochda. Tha Baile Don Bosco a' toirt cùram gu clannn na sràide.[20] An dèidh sìtheachadh a' bhaile thàinig buidhnean dha na sgìrean a bu bhochda is iad ag obair còmhla ris na daoine òga a bha an sàs ann an ainneart cathaireil, gus na cothroman aca a leasachadh. Bha pàirt cudromach cuideachd aig na oilthighean ann am Medellín, poblach agus prìobhaideach, còmhla ri buidhnean nàiseanta agus eadar-nàiseanta.

Còmhdhail[deasaich | deasaich an tùs]
Còmhdhail Adhair[deasaich | deasaich an tùs]

Port-Adhair Eadar-nàiseanta José María Córdova

Port-Adhair Olaya Herrera
Tha am Port-Adhair Eadar-nàiseanta José María Córdova (MDE) ann an Rionegro, baile eile an àirde an ear Medellín, taobh a-muigh a' ghlinne Aburrá. Tha e a' frithealadh cinn-uidhe nàiseanta agus edar-nàiseanta, agus 's urrainn dha ri itealain mòra a dhèiligeadh is plèanaichean a dhol sìos tron oidhche. Bith tursan-adhair eadar-nàiseanta ann gach latha gu agus bho Miami, Eabhraig Nuadh, Baile Meagsago, Caracas, Quito, Baile Panama, Porlamar, Aruba agus iomadh bailtean cudromach eile. Chan eil am Port-Adhair Olaya Herrera (EOH) a' frithealadh ach tursan-adhair roinneil, triallaiche agus plèanaichean beaga, anns a' chummantas.

Còmhdhail Fhearrainn[deasaich | deasaich an tùs]

Treànaichean Metro an am Medellín
Thoir siostam còmhdhail poblach a' bhaile a-staigh busaichean diesel, tacsaidhean, agus treànaichean cathaireil ris an canar Metro de Medellín. Ceangailidh am Metro Medellín fhèin gu Itagüí, Envigado agus Bello. Thèid loighne A bho Itagüí gu Niquía, agus loighne B bho San Antonio gu San Javier. A bharrachd air sin, frithealaidh Loighne K agus Loighne J, an air chàball, air a bheil am Metrocable, gu ruige sgìre cruaidh taobh chruinne-eòlais agus an eaconomaidh. Toisichidh loighne K aig stèisean metro Acevedo aig loighne Metro A, suas air a' bheinn, gu ruige Santo Domingo Savio. Toisichidh loighne J aig stèisean metro San Javier aig loighne Metro B, suas air a' bheinn gu ruige La Aurora. Tha planaichean ann airson loighne ùr a' Mhetrocable (Loighne S) a thoisicheas an an 2009, agus ceangailidh sin Santo Domingo Savio gu El Tambo ann am Pàirc Arví faisg air Guarne. 'S e Medellín an aon bhaile an am Coloimbian far a bheil siostam chòmhdhail na leithid.

A dh'aindeoin sin, tha an trafaig ann am Medellín air fhàs gu math làidir, leis cho pailt a tha na carbadan an coimeas ris na sràidean; A bharrachd air sin, 's e dragh mòr a tha'nn an pollution ga dhèanamh leis na busaichean diesel, gu h-àraidh ann am meadhan a' bhaile agus mu dheas ann an El Poblado. Chan eil àite sam bith anns a' bhaile airson rathadan mòr a thogail.

Ann an 2006 thoisich an obair air a' Mhetroplus, seirbheis bhus le rathad aige fhèin, dìreach mar an TransMilenio ann am Bogotá. Le sin, bidh an seirbheis nas luaithe dhe busaichean na ruith dha na stèiseanan metro. Fosglaidh am Metroplus ann an 2009, is e a' fritheadh mhòr-chuid a' bhaile. 'S e an Troncal Medellín a' chiad phàirt dha, bho Oilthigh Medellín ann an àide an iar gu ruige Aranjuez, mu iar-thuath a' bhaile. Lughdaidhidh am Metroplus an droch thrafaig agus pollution anns a' bhaile, oir thèid mòran seann bhusaichean a chur às, is na busaichean ùra a' cleachdadh gas mar chonnadh.

Sluagh a' Bhaile[deasaich | deasaich an tùs]
Fàs an t-Sluaigh ann am
Medellín eadar 1905-2005
Cùnntas sluaigh
ann an	Sluagh
Iomlan   % Fàs Bun
Bhliadhna 1905
1905*	59,815	100%
1912*	70,547	118%
1918*	79,146	132%
1928*	120,044	201%
1938*	168,266	281%
1951**	358,189	599%
1964**	772,887	1292%
1973**	1,077,252	1791%
1985**	1,468,089	2454%
1993**	1,630,009	2725%
2005**	2,223,078	3717%
Poblacion Medellin.png
*Eachdraidh na h-Antioquia[21] - **Cùnntasan sluaigh a rinn DANE
Fuirichidh 58% sluagh a' Cheàrna Antioquia anns a' Ghleann Aburrá, le 67% sluagh a' Ghlinne Aburrá a' fuireach ann am Medellín fhèin. Taobh sluagh a' bhaile Mhedellín, rugadh 61.3% anns a' bhaile, 38% ann an àiteachan eile ann an Coloimbia agus 0,3% thall thairis.[22]

A-rèir Roinn Nàiseanta Riaghlach na Staitistearachd, bha sluagh dhe 2,223,078 daoine aig Medellín ann an 2005, is le sin bha e an dàrna bhaile a bu mhotha ann an Coloimbia. The metropolitan area of Medellín in 2005 included 3,312,165 inhabitants. Bha 5820 daoine airson gach ciolomeatair ceàrnagach anns a' bhaile. Bha 130,031 daoine nan tàmh ann am bailtean beaga co-cheangailte ris a' bhaile-mòr; 'Se fireannaich a bh'ann 46.7% agus boireannaich a bh'ann 53.3% an t-sluaigh. Tha ìre neo-litireachd dhe 9.8% anns na daoine nas aosda na 5 bliadhna a dh'aois. Tha cumhachd dealain aig 98.8% na taighean ann am Medellín, fìor uisge aig 97.3%, agus tha fòn aig an taigh aig 91% dhuibh.[22]

Breithean agus Bàsan[deasaich | deasaich an tùs]
A-rèir a' chunntais-sluaigh DANE 2005, chaidh 33,307 breithean,[23] a chlàradh anns a' bhliadhna sin ann am Medellín, beagan nas lugha na ann an 2004 (33,615). Chaidh 10,828 bàsan a chlàradh ann an 2005, agus 11,512 ann an 2004.

Buidhne Chinnidheach[deasaich | deasaich an tùs]
Seo Co-mhisgeachd Chinnsidheach a' bhaile:

Daoine Geala: Spàinnteach, Iùdhach, Àrabach, Eòrpach eile: 70%
Mestizos: Measgachadh dhe Daoine Spàinnteach, Àfraganach, agus Daoine Tùsail: 20%
Afro-Coloimbianaich: 6.5%
Daoine Tùsail Aimearaganach: 0.1%
Fhuair Medellín iomadh in-imrich às An Spàinn rè na 17mh agus 18mh linntean, a bharrachd air beagan inimreachais gun taghadh à Àfraga an Iar. Chaochail a' mhòr-chuid nan Tùsanach fo bhuaidh tinneasan às an Roinn Eòrpa, agus dh'eadar-phòs iomadh nam feadhainn a mhaireadh beò leis na prìomh In-Imrich Spàinnteach, fireannaich anns a' chumanntas; thoisich inimreachas nam boireannach Spàinnteach air dheireadh. Thigeadh in-imrich à Lebanon, à Iòrdan, às a' Ghearmailt, agus à Portagail rè an 19mh linne. 'S e Paisas air a bheil iomadh dhaoine à Medellín, le freumhan Spàinnteach anns a' chumanntas, gam measgachadh le fuil Àfraganach agus Tùsanach. Tha coimhearsnachd bheag Afro-Coloimbianach and Zambo-Coloimbianach ann (daoine le freumhan Tùsanach agus Àfraganach).

Tha Ceàrn an Chocó dìreach air àird an iar na h-Antioquia, tìr-àraich iomadh in-imrich Afro-Coloimbianach and Zambo-Coloimbianach a Mhedellín agus an sgìre aige. Tha inimreachas às a' Chòsta Chairib Cholombianach air a bhith fa-leth cudromach, gu h-àraidh na daoine òga a thig gus ionnsachadh aig na h-oilthigh ann am Medellín agus fuirichidh iad is iad ag obair anns a' bhaile. 'S ann an Ecuador a thig a' mhòrchuid dhe na in-imrich bho thall thairis is iad an sàs ann am malairt neo-fhoirmeil.

Cultar[deasaich | deasaich an tùs]

silleta traidiseanta aig Fèis Bliadhnail nan Dìthein ann am Medellín.
'S e Antioqueños (Antioquianaich) an t-ainm gu tric a tha air daoine a' Mhedellín bho ainm an stàite, an aghaigh Medellinenses (Medellinianaich) bho ainm a' bhaile. 'S e Paisas, an t-ainm eile a th'orra, is cuid ag ràdh gu bheil freumh an ainm a' tighinn bho na daoine a dh'fhàsadh cofaidh, mar am facal Spànnteach paisano (fear mo dhùthcha). 'S e fear dhe na còig cultar roinneil ann an Coloimbia a th'ann an Cultar Paisas. Tha an Cultar Paisa ga sgaoileadh air feadh na ceàran Caldas, Risaralda, Quindi­o a bharrachd air corra bhaile ann an Gleann Cauca agus Tolima.

Ged e an cultar Paisa aig a bheil làmh an iuchair ann am Medellí­n ( "A' Phrìomh-Bhaile Paisa"), tha am baile a' fàs nas cosmopolitan, agus a-nis thathar a' tabhann ceòl ceàrnan eile bho ceàrnan eile ann an Coloimbia am mar am (Vallenato agus Chocó), le iomadh bhiadhlann Sìneach, Cùbanch, agus Argantaineach nam measg.

Tha tùs Spàinnteach aig a' chultar Paisa, agus tha traidiseanan Caitligeach, gnìomhachasail, dìorrsach, agus hospitable aige. Thathar ag ràdh gum bruidhinn na Paisas gu ciùin luath, le gàire, agus gu bheil iad dèidheil air an tairbheadaireachd, air an rodeo, air a' ceòl, air a' bhàrdachd, air a' bhall-coise, agus na ho-ro-gheallaidhean. Tha iad uabhasach moiteil às a' bhaile aca. 'S e "rumba" ris an canar beatha na clubaichean, na taighean-sheine, na ceàrnagan agus na sràidean gach deireadh sheachdain.

Fèisean[deasaich | deasaich an tùs]
Thathar a’ cumail am iomadach seòrsa dhe fhèis ann an Medellí­n. Chithear fèilltean caitligeach, leis gur e dùthaich le mòr-chuid chaitligeach a th’ann fhathast,[24] fèisean na stàite agus tachartasan ionadail a sheallas cho làidir ‘s a tha beairteas cultarail na dùthcha.

Fèis an Neo-eisimeileachd: 20mh An t-Iuchar.
Fèis Neo-eisimeileachd na roinne: 11mh an Lùnasdal.
'S e La Feria de las Flores ( Fèis na Dìthein) an fhèis as cudromaiche ann an Antioquia. Gheibh e àite ann am Medellí­n aig toiseach an Lùnasdail agus tha e air a bhith a' cumail gach bliadhna bho 1957. Tha taisbeanaidhean dhe chàraichean seann fhasanta, silleteros (daoine a' toirt dìthein), agus eich ann mar phàirt na fèise.

A-measg na fèisean eile tha fèis [1] Eadar-nàiseanta na Bàrdachd (An t-Iuchar) (a fhuair an Right Livelihood Award ) ann an 2006, Taisbeanadh a' Mhiotais agus an Fhionnsgeul (An Dùbhlachd) agus ColombiaModa (tachartas gnìomhachas an Fhasain).


Leabharlann Leòn de Greiff.
Spòrs[deasaich | deasaich an tùs]
'S e na sgiobaidhean ball-coise Atlético Nacional, Envigado F.C. agus Deportivo Independiente Medellín a th'ann na clubaichean spòrsail as ainmeile ann am Medellín. Cluichidh iad uile aig a' Phàirc Atanasio Girardot. A bharrachd air sin, tha Medellín clùiteach airson an dà sgioba snàimh ainmeil aige, na Calamares Pilsen agus na Huracanes. Rugadh Santiago Botero Echeverry, am fear a bhuannich lap an Tour de France trì tursan, anns a' bhaile. 'S e cuideachd Medellí­n an t-àite far an do rugadh an cluicheadair goilf proifeiseanta Camilo Villegas, a tha an sàs ann an Turas PGA.

Leth-mharathon Eadar-nàiseanta Medellín
Marathon a' Ghlinne Aburrá
Club Ball-Coise Atlético Nacional
Club Ball-Coise Deportivo Independiente Medellín
Club Ball-Coise Envigado
Far-ainmean a' bhaile[deasaich | deasaich an tùs]
Aithnichte mar "prìomh-bhaile gnìomhachasail ann an Coloimbia", tha Medellín cuideachd fo na h-ainmean Ciudad de la Eterna Primavera (Baile an fhoghair bith-bhuan), Capital de la Montaña (Prìomh-bhaile nam Beann), Ciudad de las Flores (Baile na Dìthein), "Capital de las Orquí­deas" (Baile nan Orchid), La Bella Villa (Am Baile Boidheach), Tacita de Plata (Cupan Beag an Airgid), and Medallo (bhon ainm Medellìn fhèin).

Dùn Dèagh Aonaichte[deasaich | deasaich an tùs]
Tha Aonaichte air 104 bàirean a chluich (còig a bharrachd air Obar Dheathain) thairis air 22 ràithean ann am farpaisean Eòrpach. Tha sin a' ciallachadh gur iad an treasamh club Albannach as eòlaich air a bhith a' cluich annta. Nuair a bhiodh an club gu tric a' leantainn orra tro fharpaisean Eòrpach, bhiodh na meadhanan cèin a' cantail Dùn Dèagh riutha ann am mearachd – ainm club còmhstritheach na cathrach aca. Bidh seo fhathast a' tachairt air uairibh an-diugh.

Bheireadh na meadhanan Albannaich An “New Firm” orra fhèin agus air Obar Dheathain, nuair a bha iad aig àirde an soirbheachas anns na h-ochdadan. Bidh iad a' cantainn sin riutha fhathast an-diugh, ged 's e far-ainm car plaosganach on nach eil an dà chlub air dùbhlan math a thoirt dhan “Old Firm” bho chionn iomadh bliadhna.

Tha e na annas do mheud na cathrach, Dùn Dèagh, gu bheil e a' giùlan dà àrd-sgioba ball-coise proifeiseanta, CB Dùn Dèagh agus Dùn Dèagh Aonaichte. Tha an dà sgioba nan còmhstritheach làidir ris a chèile agus tha na lannan-cluiche aca mar uidhe corra cheud slat eadar a chèile.

Eachdraidh[deasaich | deasaich an tùs]
Hibernian Dhùn Dèagh[deasaich | deasaich an tùs]
1909-1923

Stèidhicheadh Dùn Dèagh Aonaichte fon ainm Dundee Hibernian ann an 1909. Ghabh iad seilbh air Pàirc Chlepington, an dachaigh a bh'aig Dundee Wanderers; agus thug iad ainm ùr air: Pàirc Thanachais (Tannadice Park).

Bha a' chiad gheama a bh' aca riamh neo-fharpaiseach nuair a chluich iad ri Hibernian Dhùn Èideann air 18mh Lùnastal, 1909. Bha an dà sgioba co-ionann aig an deireadh, 1-1.

A' chiad gheama farpaiseach a bh'aca ge-tà, b' ann ri Dundee Wanderers a bha e; bhuannaich na Wanderers an geama 2-1. An uairsin, ghlèidh iad an Cupa Charrie ionadal ri Farfair 1-0 air 23mh An Giblean, 1910.

An dèidh aon iomairt a-mhàin ann an Lìog a Tuath, chaidh a ghabhadh ann an Lìog na h-Alba air 7mh Ògmhios, 1910. Bha iad a' lìonadh beàrn a bh' air fosgladh nuair a cho-aonaich Ayr agus Ayr Parkhouse gus Ayr United a chruthachadh.

B'e Pàirc Thanachais làrach a' chiad gheama riamh a bh'aig Hibs Dhùn Dèagh ann an Lìog na h-Alba; Lìte Athletic an sgioba nan aghaidh. Ghlèidh Lìte 3-2 ach bha Hibs Dhùn Dèagh a' sìor chosnadh cliù dhaibh fhèin ann am farpaisean cupa. Bhuannaich iad cupa ionadail eile, an Cupa Siorrachd Fharfair, air a' chiad fheuchainn air 25 Màirt, 1911.

Thòisich Hibs Dhùn Dèagh air cluich ann an Cupa na h-Alba air 8mh Gearran, 1913. Bha a' chiad gheama aca aig Pàirc Hampden far an do chaill iad 4-2 ri Queen's Park. Nochd iad an uairsin airson a' chiad uair riamh ann an cuairt deireannach cupa nàiseanta anns an Dùbhlachd 1914. B' e sin an Scottish Qualifying Cup. Chaill iad ri Albion Rovers an dèidh dà gheama co-ionann.

Bhuail An Cogadh Mòr ge-tà air ball-coise na h-Alba gu lèir, agus chan eil rian nach tugadh an ùpraid sin buaidh air Hibs Dhùn Dèagh cuideachd. Thugadh thairis Roinn a Dhà anns an robh Hibs an sàs, agus chaidh lìogan sgìreil a chur na h-àite. Bha Hibs Dhùn Dèagh a' sàs ann an Lìog an Ear rè àm a' chogaidh air fad.

Thachair gu robh a' chiad gheama derby riamh ann an 1915 cuideachd ri Dùn Dèagh FC. 'S e geama càirdeil a bh'ann aig Pàirc Dens fo chomhair 4,000 luchd-amhairc. Ghlèidh Dùn Deàgh FC an geama 4-0.

Mar a bha cùisean a' tighinn air ais chun na h-àbhaist an dèidh a' chogaidh, lean Lìog na h-Alba orra Roinn a h-Aon a leudachadh. Cha deach Roinn a Dhà a stèidheachadh as ùr a-rithist ge-tà. Dh'fhàg Hibs Dhùn Dèagh an Lìog gus cur an aghaidh an co-dhùnaidh sin; b'iadsan an aon chlub a rinn a leithid. Thill iad gu Lìog an Ear agus ghlèidh iad ann an 1919/1920 e.

Thill Hibs Dhùn Dèagh gu Lìog na h-Alba san Ògmhios, 1920 ach b' e saoghal gearr a bh' aca ann a-rithist oir, cha mhòr nach do leig iad dhiubh an Lìog làrach nam bonn air sàilleabh diùltadh clubaichean Roinn a h-Aon Roinn a Dhà a chur air bhonn a-rithist. An turas seo ge-tà, cha b'e Hibs Dhùn Dèagh a-mhàin, ach 16 clubaichean uile gu lèir, a rinn an co-dhùnadh an Lìog fhàgail às beul a chèile. Mar sin dheth, b' fheudar do Hibs Dhùn Dèagh an cùl a chur ri Lìog na h-Alba airson an dàrna turas am broinn na bliadhna.

An lorg a' gnothaich seo, chaidh Hibs Dhùn Dèagh a-steach dhan Mheadhan Lìog, a bha neo-eisimileach. Bha an Lìog sin a' soirbheachadh an uibhir 's gun deach a ghabhail air ais sa mhionaid fo sgèith Lìog na h-Alba mar Roinn a Dhà 's promotion agus relegation an cois. Thill ball-coise an lìog gu Tanachais, air an dòigh seo, san Lùnastal, 1921, an dèidh tuiteam seachd bliadhna.

Cha do dh'èirich gu math do Hibs Dhun Dèagh ge-tà anns an lìog air an do rinn iad uiread a dh'iomairt, agus bha iad air fògradh, a-mach às aon uair eile. Bha Hibs Dhun Dèagh ann an cunnart dol fodha a-nis, ach chuir Celtic tairgse an làthair iad gan ainmeachadh gus àite an sgioba glèidhte aca a ghabhail ann an Lìog Caidreachas na h-Alba. Ghabh Hibs Dhun Dèagh ris an tairgse seo gu togarrach.

An dèidh an ràith ball-coise 1922/23, ghabh co-bhanntachd fir-ghnothaich ionadail stiùir a' chlub agus air dhaibh iomairt a dhèanamh, chaidh a ath-thaghadh gu Roinn a Dhà aig Coinneamh Bhliadhnail an Lìog anns a' Chèitean 1923.

Dùn Dèagh Aonaichte[deasaich | deasaich an tùs]
Chuir an club rompa cuideachd ann an 1923 an t-ainm aca atharrachadh. Leig iad às “Hibernian” agus thog iad ainm ùr, Dùn Dèagh Aonaichte. Chaidh an t-ainm ùr a ghabhail ri cumhachdan an Lìog air 26mh Dàmhair, 1923.

Ghlèidh Dùn Dèagh Aonaichte Roinn a Dhà fo stiùir Jimmy Brownlie, a bha na chluicheadair/mhanaidsear ann an 1924/25. B' e seo a' chiad uair riamh a fhuair an club a-steach gu Roinn a h-Aon.

Air dhaibh dol sìos gu Roinn a Dhà an dèidh dà ràith ann an Roinn a h-Aon, choisinn an club gaisgeachd Roinn a Dhà a-rithist ann an 1928/29.

Gidheadh, thill iad dhan roinn foidhe aig deireadh an ath-ràithe. Dh'fhàg Jimmy Brownlie an club an dèidh dha Roinn a Dhà a bhuannachadh ann an 1930/31.

Bha Dùn Dèagh Aonaichte fo sgàil air feadh nam bliadhnaichean a lean gus an do chuir iad Jerry MacGilleChiar ann an dreuchd manaidsear a' chlub as t-samhradh 1959. Ged a chrìochnaich iad aig 35 às na 37 sgiobannan uile gu lèir ann an 1958/59, ghabh cùisean car sònraichte math dhaibh bhon uairsin.

Bha DAFC air ais ann an Roinn a h-Aon an ceann bliadhna agus dhìrich iad dhan àite a b' àirde a bh' aca riamh, gu naoidheamh àite san lìog. Bhon uair sin, cha do chaill iad an àite anns a' phrìomh lìog ach a-mhàin anns an ràith 1995/96, agus 's iad a-nis aon de na clubaichean as soirbheachail a th' ann.

Thàinig grunn mhath de chluicheadairean à Lochlann dhan chlub anns na 60an: Orjan Persson, Finn Seemann, Lennart Wing, Finn Dossing agus Mogens Berg. Bha iadsan an sàs gu mòr anns a' chiad iomairt Eòrpach aig a' chlub nuair a rinn iad a' ghnothach air treun-sgioba Bharcelona. Bha Barcelona air an Cupa Fairs a ghlèidheadh a' bhliadhna roimhe. Chaidh a chur a-mach san ath-chuairt le Juventus ach b' e cuimhne euchd mòr a dh'fhàg Dùn Dèagh Aonaichte a dh'aindeoin sin.

Jim MacGilleEathain[deasaich | deasaich an tùs]
Ghabh Jim MacGilleEathain thairis gnothaichean an sgioba anns an Dùbhlachd, 1971 agus thòisich an linn a b' shoirbheachaile ann an eachdraidh a' chlub.

Chuir e poileasaidh òigridh co-eagraichte air bhonn bhon toiseach. B'e seo aon cheum a bha na bhunait deatamach do shoirbheachas a' chlub tron fhichead bliadhna as a dhèidh.

Bhuannaich Dùn Dèagh Aonaichte Cupa Lìog na h-Alba ann an 1979/1980, an dèidh seachdad bliadhna lom gun duais sam bith. Ghlèidh iad an aon fharpais a-rithist an ath-bhliadhna cuideachd agus ruig iad cuairt deireannach Cupa na h-Alba air an aon ràith. Chaill iad ri Rangers san ath-chluich.

B'e an ràith a b'fheàrr a bh'aca riamh, 1982/1983. Ghabh Dùn Dèagh Aonaichte buaidh air tiotal a' Phrìomh Roinn, agus chruinnich iad àireamh gun samhladh (aig an àm) de phuingean agus thadhail.

Ruig Dùn Dèagh Aonaichte iar-chuairt deireannach Cuach na h-Eòrpa air a' chiad fheuchainn. Chaidh a chur a-mach às mu dheireadh thall le A.S. Roma, ged a bu chaol an call (2-3 thairis air an dà gheama).

B'e Dùn Dèagh Aonaichte a' chiad chlub Albannach riamh a bha air cuairt dheireannach Cupa UEFA a ruigsinn. Fhuair IFK Gothenburg làmh an uachdair orra air a' cheann thall, a' buannachadh 2-1 thairis air dà gheama, ach choisinn luchd-leantainn a' chlub Duais Cluiche Cothromach (Fair Play Award) air sgàth an giùlan modhail, fialaidh san dàrna gheama aig Pàirc Thanachais.

Ivan Golac agus na bliadhnaichean an dèidh MhicIlleathain(1994 a-mach)[deasaich | deasaich an tùs]
Leig Jim MacGilleEathain dheth a dhreuchd san Ògmhios 1993, a' fuireach aig a' chlub mar chathraiche. Dh'fhastaich an club Ivan Golac mar mhanaidsear ùr; b'esan a' chiad neach à tìr-mòr na h-Eòrpa a ghabh stiùir club ball-coise Albannach. Bha an tàlant òg a b'fheàrr ann an Alba aig Dùn Dèagh Aonaichte aig an àm sin. B'e a' chiad rud a rinn e, Donnchadh Fearghasdan a reic gu Rangers airson ₤3.75 millean – am prìs a bu mhotha a bh'ann riamh eadar dà chlub Breatannach. Rinn sin gun deach aig Aonaichte air an lann-cluiche aca a leasachadh leis an airgead a fhuair iad bhon reic.

Ghabh an sgioba seilbh air Cupa na h-Alba ge-tà anns a' chiad ràith aige mar mhanaidsear a' chlub. Rinn iad an gnothach air Rangers 1-0 aig Pàirc Hampden anns a' Chèitean, 1994. B'e seo a' chiad uair riamh a bhuannaich Dùn Dèagh Aonaichte Cupa na h-Alba, ged a bha iad air an cuairt dheireannach a ruigsinn sia tursan anns na fichead bliadhna roimhe. B’ e Craig Brewster a chuir an aon tadhal sa bhàire seo an dèidh do Dhàibhidh Mac a’ Phearsain agus Ally Maxwell bùrach a dhèanamh air suidheachadh dìon sìmplidh. Mar sin dheth, bha Dùn Dèagh Aonaichte air a h-uile duais nàiseanta ball-coise a bhuannachadh a-nis.

Cha do dh'èirich cùisean cho math dhan chlub anns na beagan bliadhnaichean an dèidh Cupa na h-Alba a bhuannachadh ge-tà. Dh'fhairtlich air Golac seasmhachd àite Aonaichte a chumail anns a' Phrìomh Roinn, seach mar a b’ àbhaist do Jim MacGilleEathain a bhith a' dèanamh. Ged a ghlèidh e Cupa na h-Alba anns a chiad ràith aig stiùir a' chlub, chrìochnaich Aonaichte ann an 6mh àite sa Phrìomh Roinn ann an 1993-1994; an t-àite a b’ ìsle aig an robh iad bho chionn 19 bliadhna.

Crìonadh agus ùrachadh[deasaich | deasaich an tùs]
Bha Dùn Dèagh Aonaichte aig bonn an roinn anns an ath-ràith agus ceithir bàire air fhàgail ri chluich. Dh'fhàg Ivan Golac Tanachais, 's iad ann an cruaidh-chàs, agus chaidh Billy Kirkwood a chur na àite. A dh'aindeoin sin, chaidh Aonaichte sìos gu Roinn a h-Aon ann an 1994/95 airson a' chiad uair riamh nan eachdraidh, 's mar sin dheth b'e prìomh dhleastanas am manaidsear ùr an club a thoirt air ais gu Prìomh Roinn na h-Alba air a' chiad fheuchainn. Fhuair an sgioba às gu math caol, nuair a ghabh Dùn Dèagh Aonaichte a' bhuaidh air Partaig Thistle thairis air dà gheama play-off ann an 1995/96.

Bha Aonaichte air ais ann am Prìomh Roinn na h-Alba, ach an dèidh 6 bàirean truagh san ath-ràith, bha Kirkwood air a chur a-mach às a dhreuchd, agus Tommy MacGilleEathain, bràthair Jim, air a chur na àite.

Soraidh slàn do Jim MacGilleEathain[deasaich | deasaich an tùs]
Ghabh cùisean car math bhon uairsin, agus chaidh Aonaichte suas an roinn, nan deann, a' crìochnachadh san 3mh àite ann an 1996-1997. Chaidh iad a-steach dhan fharpais UEFA a-rithist.

Cha b’ e seo ach adhartas meallta a bh’ ann oir, eadar 1997/98 agus 2006/2007, tha Dùn Dèagh Aonaichte air ochdnar manaidsear a chur às an dreuchd: Tommy MacGilleEathain, Paul Sturrock, Alex Mac a' Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster.

Bhon a leig Jim MacGilleEathain dheth a dhreuchd mar mhanaidsear, tha na manaidsearan ùra uile ud air an lèireadh le truimead dìleab nam bliadhnaichean glòrmhor roimhe. Chan e Dùn Dèagh Aonaichte a-mhàin a tha a’ fulaing, ach am pàirt eile dhen New Firm, Obar Dheathain cuideachd.

Leig Jim MacGilleEathain dheth a dhreuchd mar chathraiche a’ chlub ann an 2000 an dèidh dha purradh a thoirt do neach-aithisg, a bha a' cur ceistean sgrùdach air, nach bu mhath leis.

Linn ùr[deasaich | deasaich an tùs]
Ghabh Eddie MacThòmais, fear-gnothaich agus neach-leantainn mòr a’ chlub bho chionn iomadh bliadhna, thairis air mar chathraiche agus sealbhadair ann an 2000. Bhon latha sin, bha Alex Mac a’ Ghobhainn, Paul Hegarty, Ian MacColla, Gordon Siosalach, Billy Dodds agus Craig Brewster uile air an cur às an dreuchd, 's e a' feuchainn ri soirbheachas a thoirt air ais a Thanachais a-rithist. Dh'fhastaich e Craig Levein anns an Dàmhair 2006, agus ruig iad cuairt dheireannach Cupa an Lìg ann an 2007/08 mus do chaill iad gu caol ri Rangers air breaban peanais.

Chaochail Eddie MacThòmais le aillse a' chaolain air 15 Dàmhair 2008 agus ghabh a mhac, Stephen MacThòmais os làimh dreuchd cathraiche a' chlub air 14 Samhain, 2008.

Trivia[deasaich | deasaich an tùs]
Tha Dùn Dèagh Aonaichte air 4 bhàir fharpaiseach a chluich ri Barcelona gu ruige seo. Rinn iad an gnothach orra gach turas; ann an 1966-67 ann an Cupa Fairs, agus ann an 1986-87 ann an Cupa UEFA. Chluich iad riutha cuideachd ann am bàir chàirdeil aig Pàirc Thanachais ro thoiseach ràith 2007-2008, ach an turas seo, b' e Barcelona a thug a-mach a' bhuaidh 1-0 le tadhal às breab pheanais bho Thierry Henry.
 Anns a' bhliadhna 80 A. D. bha uachdaran Ròmanach a' riaghladh ceann
 a deas Bhreatainn dom b' ainm Agricola, a smaoinich air an eilean gu
 h-iomlan a thoirt fo chìs do na Ròmanaich. Leis an rùn sin chuir e
 air a' bhliadhna ud aghaidh gu tuath air ceann an airm. Bha sin 135
 bliadhna an dèidh dhaibh sealbh a ghabhail air ceann a deas an
 eilein. Ghabh e air adhart le cruaidh iomairt, gus an ceann thrì
 bliadhna,(trì campachaidhean mar a theireadh iadsan), an do
 cheannsaich e an tìr gu iomall a deas ann an àite den dùthaich ris an
 abrar a-nis a' Ghàidhealtachd. 'S e sin an t-àite as cuinge den
 eilean gu h-iomlan. Chan eil ach 35 mìle eadar ceann na Friù agus
 taobh Abhainn Chluaidh. Thog Agricola sreath dhaingnichean bho mhuir
 gu muir an siud anns am bheil mu 36 mìle air fad mar chrìoch eadar
 roinn na Ròimhe agus Tìr nan Cailleannach no Caledonia mar a bh' aca
 oirre. Ghoirteadh Gàradh Antoninus ris, oir b'e siud ainm an Ìmpire a
 bh' ann nuair a thogadh e. Bha e fichead troigh air àirde, 's ceithir
 troighean fichead air tiughad, 's dìg leathann, dhomhainn, air a
 cladhach ri a aghaidh. Bha rathad leathann airson nan saighdearan a'
 ruith air a thaobh deas bho cheann gu ceann; 's bha daingnichean air
 an togail o cheann gu ceann dheth, an uidhe dhà mhìle bho chèile. Cha
 robh siud a' cumail muinntir nam beann bho bhith an-dràsta 's
 a-rithist a' toirt ionnsaigh air a' bhalla, 's orra-san a bha ga
 dhìon.  Nuair a thachair mòirneasachd ann an Lodaidh an Ear (Lodainn
 an Ear), o chionn 350 muillean bhliadhna, bha a' phàirt de Rùsg na
 Talmhainn air am bheil Bhreatainn suidhichte faisg air Crios na
 Cruinne agus bha e na roinn de proto-Tir-Mòr a tha aithnichte dhuinn
 leis an ainm Pangaea. Tro linntean fada chaidh co-ghluasad eadar
 roinnean den rùsg, aithnichte dhuinn mar clàran thìr-mòr, agus
 thachair sgleog leis tìr-mòr Gondwana.

Cha tàinig na pàirtean mu thuath agus mu dheas na Breatainn teannta,
no còmhla, gu 75 muillean bliadhnan roimh toiseach na Bholcanas ann an
Lodaidh an Ear. Bha Alba agus pàirt de cheann a tuath na Sasainn nam
pàirt de thìr-mòr Laurentian ro -làimh, far an robh Aimearaga mu
Thuath agus a’ Ghraonlainn. Aig a h-aon àm, bha an dara leth de 'n
Bhreatainn torr nas fhada (mu 40° de domhainn leud) do 'n dheas, faisg
air Afraga agus Aimearaga mu Dheas ann an tìr-mòr de Gondwana.

S e cànan eachdraidheil do chuid mhòr de dh'Alba a th' anns a'
Ghàidhlig agus is ann air na seann Ghàidheal, air an tug na Ròmanaich
"Scotti" san Laideann, a chaidh Alba ainmeachadh mar "Scotia" no
"Scotland" anns a' chànan Ghallta. Chan eilear cinnteach air dè cho
fada 's a tha eachdraidh na Gàidhlig ann am Breatainn a tuath ach tha
fianais ann bho ainmean-àite gun tàinig luchd-àiteachaidh Gàidhealach
gu math tràth agus ann am mòr-àireamh do na Rannaibh ann an
Gall-Ghàidhealaibh mus robh rìoghachd Dhál Riata air a stèidheachadh
timcheall 500 AD. [6]

Tha a’ Ghàidhlig air a bhith ga bruidhinn ann an Alba fad còrr is 1500
bliadhna, bhon a thugar a-nall à Èirinn i le na fògarraich a thathaich
ann an Dail Riata, mòr-thir cuimseach far a bheil Earra-Ghàidheal
an-diugh. Bhon toiseach seo, sgaoil a’ Ghàidhlig a-mach tron mhòr
chuid dhen dùthaich agus gu Innse Gall, a gabhail àite nan Cruithneach
agus nan treubhan Ceilteach eile a bha san tìr. Cha do dh’fhuirich
taobh a-muigh "Alba Ghàidhealach" seo ach a-mhàin Gallaibh, fìor earra
dheas na dùthcha, agus na h-eileanan aig tuath. Le sin, feumaidh gun
deach a’ Ghàidhlig a bhruidhinn, sa mhòr-chuid na dùthcha agus tha i
air dìleab fhàgail ann an ainmean-àite na dùthcha.

Le stèidheachadh Rìoghachd Dhál Riata mu àm na 4mh linne, agus e a'
dèanamh ceangail eadar an seann roinn de dh'Ulaidh ann an taobh a
tuath na h-Éireann agus taobh siar na h-Alba, dh' fhàs cumhachd agus
sgaoil na Gàidhlig agus bha buaidh mhòr aig an eaglais Ghaidhealaich
air a' chànan, agus i a' sineadh a-mach tarsainn air Breatainn a
tuath. Tha dearbhadh ainmean-àite a' sealltainn gun robh a' Ghàidhlig
ga bruidhinn anns na Gall-Ghaidhealaibh mun 5mh no 6mh linn. An dèidh
greis ghabh a' Ghàidhlig àite cànan nan Cruithneach gu tuath an Uisge
For agus cho fadalach ris an 15mh linn, b' e Scottis an t-ainm a bha
orra anns a' Bheurla.

San naoidheamh linn às dèidh bhreith Chrìosda, bha ceannard nan
Gàidheal, Coinneach MacAilpein air na Cruithnich agus na Gàidheil a
thoirt còmhla agus bha e mar a’ chiad riaghladair air Alba, mòr-raon a
bha a’ gabhail a-steach a’ mhòr-chuid de dh’ Alba tuath air
aibhnichean Fhurtha agus Chluaidh. Chun an latha an-diugh cleachdar an
t-ainm Alba airson na dùthcha air fad.  Bha a’ Ghàidhlig aig a h-àrd
ìre san 11mh linn. Ach nuair a phòs Máel Coluim III (Maol-Chaluim
Ceann Mòr) Margaret ann an 1071, b’ i a’ Bheurla cànan a chùirt, agus
thòisich crìonadh na Gàidhlig bhon sin. Bha cùisean air an dèanamh nas
miosa leis a’ gheur-leanmhainn a rinneadh air a Ghàidhlig, le
mì-leasan malairteach agus le daoine a’ tighinn a-staigh as ùr. Tha e
coltach ge-tà gun robh an sluagh fhathast a' bruidhinn na Gàidhlig gu
1400.

Mun àm seo, thòisich an cànan a' fàs diofraichte bho Ghàidhlig na
h-Èireann.

Thòisich a' Ghàidhlig a' crìonadh air tìr-mhór na h-Alba mu thoiseach na 13mh linn agus leis a-seo thòisich i a bhith a' call a h-inbhe mar chànan nàiseanta. Mu thoiseach na 15mh linn bha sgeul air tighinn Mì rùn mòr nan Gall agus cò-strì eadar na h-Albannaich Ghàidhealach agus na h-Albannaich Gallda. Ged a bhàsaich a' Ghàidhlig anns a' chuid as motha den Ghalldachd bha i fhathast ga bruidhinn ann am pàirtean mar Charraig agus na Ghall-Gaidhealaibh cho fadalach ris an 18mh linn.

Anns na bliadhnaichean moch anns an 16mh linn, dh' atharraich na Goill ainm na Gàidhlig bho Scottis gu "Erse" (agus sin a' ciallachadh Èireannach). Chleachdadh "Scottis" bhon uair sin mar ainm airson buidheann de dhual-chainntean a dh' fhàs bho Bheurla Meadhan Aoisean (Middle English) a bha ga bruidhinn am broinn Rìoghachd na h-Alba). Chruthaich sin sgaradh eadar na daoine ann an Alba aig an àm agus chunnacas na Gàidheil mar sluagh chèin.


Sgùrr Alasdair, a' bheinn as àirde san Eilean Sgitheanach. Tha iomadh
benn anns an Alba ainm Gaidhlig.  Chrìon an cànan gu mòr le sgiùrsadh
nan Gaidheal an dèidh Blàr Chuil Lodair an 1746. Air sgàth 's gun do
dh' fhàs na Cinn Cinnidh nan uachdarain às dèidh Blàir Chuil Lodair,
dh' fhàs sgaradh eadar na daoine agus na h-uaislean. Bha na uaislean
a' measgachadh le muinntir an Deas, a' bruidhinn Beurla agus ghabh iad
thairis cleachdaidhean Gallda. Mar sin chaidh iad an ceangail ri
muinntir na Gàidhealtachd a dh'fhàs bochd. Chuir an Scottish Society
for the Propagation of Christian Knowledge (SSPCK) sgoiltean air a'
Ghàidhealtachd gus cur às do cleachdaidhean Gàidhealach agus cànan nan
Gàidheal. Bha iad den bheachd gun robh sin a' dèanamh math do muinntir
na Gàidhealtachd. Bhon sin bha droch inbhe aig a' Ghàidhlig, oir cha
robh ach na daoine bochda ga bruidhinn, agus na daoine cumhachdail a'
bruidhinn na Beurla. San 19mh linn bha àireamh nan daoine agus le sin
an luchd-labhairt a' crìonadh gu luath air sgàth Fuadaichean na
Gaidhealtachd.

B’ e cùnntas-sluaigh 1891 a’ chiad fhear a chunnt àireamh
luchd-bruidhinn na Gàidhlig, agus chaidh 210,000 a clàradh ann an Alba
aig an àm sin. Ach bha imrich air falbh bhon Ghàidhealtachd, foghlam
sa Bheurla agus buaidh nam meadhanan Ghallda a’ ciallachadh gun robh
a’ Ghàidhlig a’ sìor chrìonadh tron fhicheadamh linn. Sa
chunntas-sluaigh ann an 1991, cha robh ach 65,000 air an clàradh mar
luchd-bruidhinn na Gàidhlig, an treas cuid de na bha ann ceud bliadhna
ma bu tràithe.

Cultar
Faic cuideachd Bàird Ghàidhlig, Seachd, Ealain, Ceòl Gàidhlig

Tha beul-aithris agus dualchas litreachais làidir aig a' Ghàidhlig
agus i air a cleachdadh mar chànan nam bàrd fad linntean. Tha ceòl
tradaiseanta Gàidhealach air fàs nas coileanta bho na 60an, agus tha
barrachd is barrachd phàrantan a' togail an cuid cloinne tro mheadhan
na Gàidhlig.

Na Meadhanan Tha stèisean Gàidhlig aig a' BhBC, a sgaoileas cuideachd
còmhla ris a' Ghàidhlig Èireannach Raidió na Gaeltachta. Tha prògraman
Gàidhlig air an telebhisean air an sgaoileadh leis a' BhBC cuideachd,
aig a bheil fo-thiotalan Beurla. Nì STV (pàirt Albannach aig ITV) cuid
prògraman Gàidhlig air a shon fhèin agus don BhBC. Tha e comasach do
dhaoine le Freeview TeleG fhaighinn, a sgaoileas fad uair a thìde gach
feasgar.

Thòisich seanail ùr digiteach, BBC Alba, air 19 An t-Sultain 2008, a
tha ri fhaicinn tro Sky agus Freesat. 'S e co-obrachadh eadar BBC
Scotland agus MG Alba a th' ann. Tha MG Alba na iomairt ùr air
maoineachadh le Riaghaltas na h-Alba gus sgaoileadh Gàidhlig a
bhrosnachadh.

Cànan Fuaimneachadh Fuaimreagan Tha an t-stràc throm aig fuaimreagan
na Gàidhlig, leis na litrichean à, è, ì, ò, ù. Tha an t-stràc gheur
air uairibh air fhaicinn ann an sgrìobhaidhean, le é agus ó
comharraichte, ach am bitheantas, tha stràc throm aig a h-uile
fuaimreag.Tha dualchas Ceilteach aig a' chuid as motha de dh'fhacail
Ghàidhlig. Ach tha mòran fhacal sa chànan bho chainntean eile ris an
canar "facail iasadachd". Tha mòran dhiubh a' tighinn bho Laideann
(muinntir, Didòmhnaich), seann Ghreugais le buaidh mhòr air an roinn
diadhaidh (eaglais, Bìoball bho Ekklesia is Biblos), Lochlannais
(eilean, sgèir), Eabhra (Sàbaid, Aba) agus Beurla Gallda (briogais,
aidh).

Tha dìth sgioblachaidh air an aiste seo.  Tha dìth sgioblachaidh air
an aiste seo. Feumaidh a dheasachadh gus an gèill e ri ìre iùthaidh as
àirde. As dèidh dha leasachadh, faodaidh sibh an teachdaireachd seo a
chur air imrich.

Tha oidhirpean ann an cànan ùrachadh tro cruthachadh nua-fhacail a'
bheanas ri adhartasan agus atharrachaichean a-rèir teicneòlais agus
cùisean eile co-cheangailte ri beatha an latha an-diugh. Ach 's tric a
thèid am facal Beurla a ghabhail agus a chur ann an litreachadh na
Gàidhlig; mar eisimpleir Telebhisean bho Television ('s e
"cian-dealbh" ainm eile sa Ghàidhlig air a shon nach eil cho cumanta),
coimpiùtar bho computer (ainmean eile nach tèid cleachdadh:
aireamhadair, bocsa-fiosa). Leis na gnìomhairean, mar eisimpleir, is
tric a thèid facail na Beurla a chleachdadh le deireadh Gàidhlig
(-eadh, no an Leòdhas, -igeadh) mar eisimpleir; "Tha mi a'
watcheadh/watchigeadh an telly" (an àite "Tha mi a' coimhead air a'
chian-dhealbh").

A' dol san cùrsa eile, tha buaidh air a bhith aig a' Ghàidhlig air a'
Bheurla Ghallda agus Beurla gu ìre, gu h-àraidh Beurla na h-Alba. Tha
facail iasadach bhon Ghàidhlig gus na cànananan seo mar : whisky
(uisge), slogan (sluagh-ghairm), brogue (bròg), agus clan (clann), ben
(beinn), glen (gleann) agus loch.Chanar àiteachas ris a' gnìomhachas a
tha ann am fàs barra air talamh. Chanar talamh-àiteachais ri fearann a
tha freagarach ri fàs barra. Is fàs bìdh am prìomh chuimse aig
àiteachas.

Tha àiteachas na bhunait do iomadh feumalachdan caochlaideach, an dà chuid biadh agus eu-biadh. Tha toraidhean eu-biadhachd coltach ri cotan, diut agus rubair, ana-cudromach an cuid tiribh, ach ann an Alba tha prìomhachas aig biadh agus chan eil mòran luach anns na toraidhean eu-biadhachd, coltach ri cloimhe agus bian no seiche. Tha àiteachas eu-coltach ri gnìomhachasan eile ann an iomadh dòigh. Tha gnìomhacasan seirbhis a' cruthachadh thoraidhean nach eil riatanach ri beatha. Nì carbadan agus àirneis beatha nas comhfhurtail, ach faodaidh daoine a bhi beò às an aonais. Chan urrainn dhuinn a bhi beò as aonais biadh. Is ann mar sin a tha àiteachas an gnìomhachas a bu chudthromaiche air feadh an t-saoghail agus tha e a' tarraing an uimhir riaghaltasan dha fhèin. Is gann gu bheil dùthaich san t-saoghal às aonais ministireachd airson àiteachas, ged a bhitheas gach gnìomhachas eile a' tighinn còmhla fo aire aon mhinistearachd a-mhàin.

Àiteachas agus Croitearachd[deasaich | deasaich an tùs]
Tha àiteachas na phàirt cudthromach de chroitearachd air taobh Sear na Gaidhealtachd, mar eisimpleir anns an Eilean Ghoirid, far a bheil croitean cho mòr ri 30 acair a' geilleadh cruithneach, eorna agus coirce ceart cho math 's a tha na tuathanasan air machair Siorramachd Naruinn beagan miltean dhan ear.

Chan eil mòran àitcheachas-croitearachd a' dol air taobh siar na dùthcha anns an latha an diugh, far a bheil an aimsir nas fliuch nan taobh Sear agus nas fliuch an diugh na bha e o chionn fichead bliadhna. A dh'aoindeoin sin, tha gairnealachd-croitearachd air tilleadh ris an Eilean Sgitheanach,Ratharsair agus Loch Aillse rè an deichead a chaidh, agus Comunn/Companaidh Coimhearsnachd ga co-ordanadh agus ga bhrosnachadh.

Ged nach eil mòran chroitearan ri àiteachas anns an latha an diugh, is
fheudar dhuinn aithneachadh gu bheil àiteachas riatanach do
chroitearachd. Às aonais àiteachas cha b' urrainn do chroitearan a
bheathaich an spreidh aca tron gheamhradh. Bha croitearan ri àiteachas
air feadh nan sgirean croitearachd sìos ri na 1970an, is e
ghiulan-bhathair saor, còmhla leis na beanntan-bhidhe a dh'èirich san
roinn Eòrpa aig deireadh na 1970an a chuir às àiteachas-croitearachd
air an taobh siar aig a' cheann thall, o chionn 's gun do dh'fhàs e
nas saoire biadh-sprèidh a cheannach a-steach o sgìrean eile le aimsir
agus fearann nas fhearr na bha e a bhith ga fàs aig an taigh. Tha
cothrom (an 2008) gun tig a' chuibhle mun chuairt anns na beagan
bliadhnachan a roimhainn.

Is e modh aiteachais a tha ann an croitearachd. Is e gnìomh croitear a
tha ann an croitearachd. Is croitear fear, neo té a sheilbheas
gabhaltas croite. Is e a tha ann an croit mion-tuathanas a thathas
seilbhichte fo gabhaltas croitearachd, nòs gabhaltais a tha dìonta
anns an lagh. Is e am bun-phrionnsabal den modh ghabhaltais seo gu
bheil an gabhaltas fhéin ann an seilbh an tí a phàigheas an
màl. Faodaidh don ghabhaltach (am fear a phàigheas an mal) a thoir neo
reic a ghabhaltas ri treas tì mar a thogras e. Aig a cheann thall tha
coireachan an gabhaltach anns an suidheachadh seo a' fàgail
"tighearna" le oighreachd a tha fo an nos gabhaltas seo as aonais
uidhe anns an fhearainn air barrachd an mal airson cleachdadh an
fhearainn. Tha seo gu tur eu-coltach ri gabhaltasan airson
tuathanasaibh àbhaisteach, nach ruith ach rè cumhnant-ghabhaltais, mar
is tric de fichead bliadhna. Aig deireadh an teirm faodaidh don
oighreachd a dh'aontaich gabhaltas eile neo faodaidh do tighearna an
oighreachd a ghabhail an tuathanas thairis a fhèin, ma bhitheas na
gabhaltasan gu lèir air an oighreachd a tighinn gu ceann còmhla
bithidh cumhachd aig an tighearna a fhuadaich na tuathanaich far an
oighreachd agus toirt am fearann gu lèir na làimh fhèin, mar a
thachair 's an Lodaidh air oighreachd Hopetoun, faisg air Loch Iubhar
anns a' bhliadhna 2008. Tha gabhaltas croitearachd, a' cuir bacadh air
an leithid seo de fuadaich.

Susbaint [falaich] 1 Tùsan Gabhaltas Croitearachd 2 Na Sgìrean agus
Siorrachdan Croitearachd 3 Àiteachas Croitearachd 4 Faic cuideachd 5
Ceanglaichean a-mach Tùsan Gabhaltas Croitearachd[deasaich | deasaich
an tùs] Ged a bhios mòran daoine a' cumail a-mach gu bheil gabhaltas
croitearachd sònraichte ri na sgìrean croitearachd a-mhàin, chan eil
sin buileach fìor. Is e a tha ann an gabhaltas croitearachd ach nòs
gabhaltais ro-aithnichte an lagh na h-Alba fo an t-ainm "kindly
tenancy" (gabhaltas coibhneil), roimhe meadhan an naoidheamh linn
deug, bha am modh gabhaltas seo measaichte a bhith seann fhasanta agus
cha do mhair e ach an Siorrachd Dùn Fris. Nuair a dh'aontaich an
Riaghaltas a sheasamh còirichean nan Croitearan an lùib sgrùdadh a'
Choimisean Napier ann an 1884 agus stèidheachadh Achd na Croitearachd
(1886), lorg iad samhail airson "gabhaltas croitearachd" anns an
gabhaltas coibhneil. Leis an inneal seo, sheachnaich an riaghaltas an
rèitich a chaidh air dèanamh ann an Èirinn 's an comh-aimsir, far an
d'fhuair na mion-tuathanaich Èireannach ceart am fearann a bha iad ag
àiteachadh a cheannachd.

Tha gach croit clàraichte agus tha am màl a phàigheas an croitear air
a rèitich bho àm gu àm le Cùirt an Fhearainn. Chan urrainn do chroit a
bhith nas motha na 30 acairean 'san fharsaingeachd (is chan eil e gu
diofair dé am màl a th' oirre), air neo chan urrainn dhan mhàl a bhith
nas àirde na £30 gach bliadhna (is chan eil e gu diofair dé cho mór 's
a tha e).

Na Sgìrean agus Siorrachdan Croitearachd[deasaich | deasaich an tùs]
Tha "sgìrean croitearachd" sgapte air feadh sia Siorramaich, ris an
chanar na Siorrachdan Croitearachd. Is iad: Siorramachd
Earra-Ghàidheal, Siorrachd Inbhir Nis, Siorrachd Rois, Cataibh,
Gallaibh, Sealltainn. Ach airson Sealltainn tha na siorramachdan seo
gu lèir ann an Gàidhealtachd na h-Alba. Chan eil ach da shiorrachd 's
a' Ghaidhealtachd nach eil 's na siorrachdan croitearachd- Peairt agus
Obar Dheathain, Da shiorrachd air iomall ear-deas na Gaidhealtachd, a
bha a' gabhail a-steach roinn Gaidhealtachd agus roinn Galltachd.

'S e Leabhar-eòlais, Cuairt Leabhar neo Leabhar mòr-eòlais leabhar
fa-leth neo leabhar ioma-ròil, a tha lìonta le gearr-aistean mu iomadh
cuspairean. Is amas gach cuairt-leabhar a chruinneaich am
farsuinneachd de eòlas aig Mac an Duine.

Nochd an coinceap de'n Chuairt Leabhar anns an Fhraing, an dà chuid,
mar toradh don "Soillseadh" agus don "Chara-Mhuiltean Fhrangach" de
1789. Bha feallsanaich coltach ri Voltaire de'n bheachd gu robh
freagairtean ri uile ceist aig Mac an Duine ri lorg anns na
saidheansan nàdurra, air barrachd bha iadsan a' creidsinn gu robh
eòlaich an latha air gabhail greim air nàdur an dùil gu lèir. B' e
amas na an "Encyclopédie" a chaidh an clò ann an 1799, agus a bha
maoinichte le Riaghaltas na Frainge a bhith na cuairt-leabhair a
sheasadh anns an ionad a bha aig a' Bhìobuill a roimhe sin:
Leabhar-Mòr de fhirinn an dùil.



Àiteachas Croitearachd[deasaich | deasaich an tùs]
Tha buaidh aig nàdur na tìre agus meud nan croitean air àiteachas croitearachd. B'e àiteachas measgaichte a bha ann o thus, ach 'san latha an diugh is glè bheag de pòr a chuireas croitearan ach siud 's an seo.

Faic cuideachd[deasaich | deasaich an tùs]
Coimisean Napier
Coimisean na Croitearachd
Caidreachas Croitearachd na h-Alba
Ceanglaichean a-mach[deasaich | deasaich an tùs]
Caidreachas Croitearachd na h-Alba ... duilleagan Gàidhlig
AmBaile: Croitearachd


Is e a tha ann an Ailtire, fear (neo té) a dhealbhas togalaichean. Chanar Ailtireachd ris an saor seo, agus measar anns an latha an diugh gur e ealdhain (proifeasan) a tha ann. Tha an stoidhle ailtire dìonta ann an lagh na h-Alba agus iomadh dùthchannan eile. Tha sin ri ràdh, nach faod neach sam bith a chumail a-mach gur e ailtire a tha ann mur eil e na bhall de comann ailtireachd proifeiseanta na tìre. Feumaidh do ailtirean a chumail ri riaghailtean proifeiseanta anns an obair acasan, an da chuid, a dhìon muinntir na dùthcha bho dhroch ailtireachd agus a dhìon deagh ainm na h-ealdhain.

Tha eachdraidh na proifeasan seo ann an Eòrpa a' dol air ais ris na meadhan aoisean. B' e iadsan a ghin proifeasan na h-ailtireachd, mar a chì sinn i an diugh, na maighstir-clachairean a bha os cionn togail de Arosaibh (àrd-eaglaisean) eadar an 11mh cheud agus an t-Ath-Leasachadh anns an 16mh linn.

Ged a tha ailtirean air a bhith ri dealbhachadh togalaichean cudthromach os cionn ceudan nan bliadhna, chan ann gu tric a bhiodh iad a dealbhachadh taigheadas prìobhaideach ach airson daoine air leth bheartach. Is ann mar sin (ann an Alba mar eisimpleir), chithear seann taighean-mòra nan uachdaran a chaidh air dealbhachadh a rèir stoidhlean, a bha fasanta 'san latha air feadh na h-Eòrpa, ach far a bheil taighean co-aimsireil nan daoine cumanta fhathast maireannach lorgar gu bheil na taighean beag seo a' leantainn cruth cumanta na sgìre. Mar is tric tha na stoidhlean ionadail seo a' comharrachadh, chan ann a-mhàin linn an togail ach an stuth togail a bha so-gheibhte gu saor anns an sgìre aig an àm.

Is e a tha ann an teicneòlas an àlach de sgilean agus fiosrachadh a tha sònraichte ri cruthachadh goireasan de gach seòrsa.

Aithnichear anns an latha an diugh trì inbhe de teicneòlas: Teicneòlasan Ìosail, Teicneòlasan Meadhanach agus Ard Teicneòlasan.

Mar sin tha teicneòlas (ged nach eil e ach aig ìre ìosal) an dèanamh bogha agus saighead le ceann cloiche. Feumaidh muinntir a' chiad dhomhainn a bhi faiceallach co-dhiù nuair a bhios iad a' measadh teicneòlasan simplidh - oir ged nach eil na teicneòlasan fa-leth seo stèidhichte air saidheans mar a bhiodh sinn ga tuigsinn, tha eòlas agus sàr-sgilean aig tùsanach air bith a tha comasach a dhèanamh faobhar-ghearraidh a spealg cloiche.

Thoisich sàr-eòlaich a dh'aithnich seo rè na beagan bliadhnaichean a chaidh, bu sònraichte an Canada, far a bheil 's an latha an diugh colaiste neo dha a' tairgse cùrsaichean an "teicneòlasan tùsanaich" air toiseach a dh'aithneach.

Tuigear, bho na facail as àirde, gu bheil roinn de teicneòlas sònraichte ri gach roinn gnìomhachais. Nas àirde a bhios inbhe de teicneòlais, nas eagnaidh a bhios na rudan dèanta leis na teicneòlaich.

Tha obraichean (neo innealan) mar "rathad-iarainn" nam deagh eisimpleir den dòigh a tha teicneòlas fa-leth sònraichte ri gach seòrsa muileann, agus tha diofar seòrsaichean rathad-iarrainn a' crochadh air teicneòlasan aig ireaibh eadar-dhealaichte. Anns an 17mh Linn, cha deach cleachdadh air gadaibh iarrainn ach air maidibh fiodha.

Glèidhear na carbadan air na gadaibh leis na slisean agus sin a h-aon prionnsabal a tha cleachdta 'san lath an diugh ged is a tha "An teicneòlas air gluasad ar adhart gus an aite cuibhlean fiodh a ruithe aig 2mph air gadaibh fiodh, chì sinn trèanaichean sar-luatha le cuibhlean stàilinn a ruith aig 300 mìle san ur air gadaibh stàilinn.

Is ann an innleadaireachd am proifeasan a chuireas saidheans-nadurra an gniomh a chruthaich goireasan freagaireach ri feumalachdan dhaoine. Canar innleadair, neach-innlichidh neo (an Eireann) Innealtoir riu a tha a' sas ann.

Is e freumh-fhacal de innleadair innlich, gniomhara a tha a' ciallachadh a bhi cruthachadh rudan as ur. Tha seo an co-mheas leis an fhacal Eireannach Innealtoir a tha steidhichte air an fhacal "inneal".

A dh'aindeoin sin, Is e obair nan innleadair (neo na nInnealtoiri) a bhith ri dhealbhadh agus ri dhèanamh innlean agus/neo obraichean ùr a fhreagaireas ri feum an latha. Tha bunachar na proifeasan a' dol ar ais ri linn nan righ, nuair a bha "innleadair" na h-oifigear arm le eolas a thogail obraichean dionaidh agus ionnsaigh (meinichean mar eisimplir), comhla le innealan chogaidh- muilnean fudair is an leithid. Mu deireadh an 18mh linn chruthaich Iain Smeaton, an ceann iar na Sasainn, an stoidhle "Civilian Engineer", airson a fhein agus esan a' tairgse seirbhisean teicniuil, steidhichte air tuigse de feallsanachd-nadurra, anns an t-saoghal siobhalta- i.e. taobh a muigh laghan an arm. Bha seo co-aimsireil le toiseach de "Car a' Mhuiltean a' Ghniomhacas", agus lorg Smeaton agus na Luchd-Innlichidh a thanaig as an déidh feille airson na seirbhisean aca, an cruthachadh sgeamaichean airson canalaibh agus drochaidean comhla le rathaidean, taighean solais, muilnean-uisge agus obraichean meinearachd, mus an deach iad a-steachd, trath 's an 19mh linn, air innealaibh-stoith, rathaidean-iarrain agus roimhe deireadh an linn dealanachd agus conaltradh-dhealain. Anns an 20mh linn, chuir muileanean de innleadairean an saor-bheatha a-steachd ri leasaicheadh de reidio, itealanan, agus coimpiutairean, ged 's chaidh iad air ais cuideachd ri leasachadh de innealan chogaidh cumhachd-mhor gu leor a dheanamh milleadh air an t-saoghail.

Cha mhòr nach eil innleadair air dealbhadh neo air dèanamh a h-uile rud a chleachdas sinn gach latha! Carbad? Is e innleadairean a dhealbh e. Rathad? Is e innleadair a dhealbh e. Drochaid? Is e innleadair a dhealbh i. Solas dhealain? Is e innleadair a dhealbh sin, agus an uidheam gu lèir a tha cruthachadh an dealain agus h-uile sian eile a bhitheas na ruith air dealan.

Tuigsear gur e proifeasan ioma-fhillte a tha ann an innleadaireachd. Mar sin, 's an latha an diugh tha innleadaireachd roinnte eadar caochladh sgoiltean. Is iad na prìomh roinntean den phroifeasan:

Innleadaireachd Shìobhalta: A ghabhas a-steachd obraichean a tha steidhichte air talmhuinn, mar eisimplir rathaidean, drochaidean, obraichean uisge. Is e sructur a tha anns gach ni de na h-obraichean seo.
Innleadaireachd Mheiciniuil: A dheiligeas le innealaibh de gach seorsa.Inneal Mar eisimplir taosgairean, innealan fuaghail, tractaran, muilnean gaoithe.
Innleadaireachd Dhealanachd: A ghabhas a-steachd uidheam de h-uile seorsa a ruitheas air dhealain. Mar eisimplir: muilnean-dhealain, loidhnicheachean dhealain, uidheam reidio agus fonaichean-laimhe.
'S e a tha ann an gobha fear a chruthaicheas rudan a-mach à meatailt. Chan e ceàrd a-mhàin a tha ann an gobhaireachd, ach àlach de cheàrdan fa-leth, a chruthaicheas bathair à mheatailtean eadar-dhealaichte.

Is e gnìomh nan goibhnean-dubha rudan a chruthaich à iarann. Nì goibhnean-dubha an cuid as motha den obair aca air iarann aig teas, air am bi an t-iarann na dearrsadh dearg-bhuidhe.

Is e gnìomh nan goibhnean-geala, rudanan a chruthachadh à meatailtean ghile, e,g, staoinean, sinc, Almain.

‘S e fear neo tè a tha an sàs anns na feachdan armachd neo buidheann eile dhen sheòrsa th' ann saighdear.[1] Tha feadhainn ann a thaghas an dreuchd sin gu saor-thoileach ach tha feadhainn eile a tha nan saighdearan o chionn 's gur e dleastanas nasgach anns an dùthaich aca. Thoir ùghdarrasan na stàite trèanadh agus acfhainn dhuibh airson na dùthcha a dhìon. Sgaraidh na feachdan armachd ann an caochladh bhuidhne, neo rèisimeidean, mar eisimpleir saighdear-coise, saighdear-mara, saighdear-tochlaidh neo saighdear-eachdraidh, etc).[2]

‘S ann às an t-seann fhacal Ghàidhlig saiget[3] (saighead) a thàinig am facal saighdear.‘S ann às an fhacal Laideann solidus (tuarasdal) a tha am facal airson saighdear anns a’ mhòr-chuid dhe na cànanan anns an Roinn Eòrpa: Soldato (Eadailtis agus Esperanto), Soldat (Catalanais, Danmhairgis, Frangais, Gearmailtis, Nirribhis agus Suainis), Soldado[4] (Portagailis agus Spàinntis).

Chan e làmh-chòmhraig a th' ann gach saighdear co-dhiù. Ged a gheibh a h-uile saighdear trèanadh bunaiteach fo armaibh, tha feadhainn ann a nì dreuchdan agus seirbheisean eile am broinn an Airm a bharrachd air a bhith dìreach a’ sabaid, mar eisimpleir gnothaichean clèireachail, solarachd, innleadaireachd, sgrùdadh neo trèanadh.

Is e a tha ann an Innleadair neach proifeiseanta a tha ri Innleadaireachd. Is ann an innleadaireachd a tha an gnìomh agus am proifeisean a bhitheas ri dealbhadh de uidheam, acfhuinn neo obraichean, stèidhichte air prionnsabalan saidheans, agus ro-dhearbhta le rìomhaireachd. Air barrachd dealbhadh bithidh innleadairean ag obair mar manaidsearan air pròiseactan innlichidh, neo a ruithe pròiseasan innlichidh

An iomadh dùthaich tha an stoidhle de "Innleadair" dìonta - a' ciallachadh nach faod duine sam bith a chantainn gu bheil e na h-innleadair mur eil barantas innleadaireachd aige.

Anns an Èirinn, mar a tha air feadh Eòrpa ach am Breatuinn a-mhàin, is e stoidhle dìonta a tha ann an innealtoir. Chanar "Innealtoir Proifeasanta" ris a tha air cosnadh ceum oilthigh ann an sgoil-innleadaireachd. Nuair a bhitheas an t-innleadair òg air a bhith ri innleadaireachd aig inbhe freagarrach airson trì bliadhna, faodaidh esan a chuir a fhèin air adhart airson lèirmheas agus, ma bhios an lèirmheas fàbharach, thèid a chlàradh mar Innealtoir Chairte.

Anns an Rìoghachd Aonaichte, chan eil "innealtoir" neo "innleadair" na stoidhle dìonta idir. Faodaidh do neach sam bith a chumail a mach gur e innleadair a tha ann, ged 's a tha "Innleadair Chairte" na stoidhle dìonta riutha a tha air dol fo lèirmheas agus air clàradh le Comhairle Innleadaireachd na Rìoghachd Aonaichte. Anns an t-samhradh de 2007 ghluais Riaghaltas na Sasainn nas dlùth ri suidheachadh na h-Èireann, nuair a thòisich iad a chuir an stoidhle "innleadair proifeiseanta" air innleadairean le ceum an innleadaireachd.


duilleag aghaidh

Faclair
BOITEAGAN

Cha b'àbhaist dha na boiteagan a bhith cudromach san Eilean. Ach le barrachd is barrachd chaorach gan cumail air pàircean feurach (far a bheil na boiteagan beò), an àite talamh-monaidh (far nach urrainn dha na boiteagan a bhith beò - ann am fraoch is mòine co-dhiù) tha na galaran seo a' fàs nas cumanta.

H. contortus
Boiteagan dhen ghnè Haemonchus
contortus ann an stamag chaorach (dèan gliog).
(NB: chan eil H. contortus cumanta san Eilean ach nach e a tha na dheagh dhealbh!)
Tha an t-uabhas de bhoiteagan a' tighinn beo ann an stamagan agus mionach an dà chuid cruidh agus chaorach. Is iomadh gnè dhiubh a tha air uachdar na talmhainn. (Mar as tric cha bhi boiteagan-cruidh a' toirt buaidh air boiteagan-chaorach, agus tha a chaochladh fìor cuideachd). 'S iad caoraich as motha a bhios a' fulang le boiteagan.
Mar as tric tha na h-inbhich a' tighinn beò air lìnigeadh rian-cnàmhaidh a' bheathaich. Tha na h-uighean acasan a' doirteadh a-mach sa bhuachar, an uair sin tha na larbhaidh a' gur agus a' tighinn a-mach air na cluaintean feurach. Mar as fhaide 's a thèid a' bhliadhna air adhart, 's ann as motha a tha an truailleadh a' togail air an ionaltradh, agus na beathaichean gan slugadh a-rithist nuair a chriomas iad am feur. San dòigh sin, dh'fhaodadh na mìltean thar mìltean dhe na h-inbhich a bhith a' togail suas am broinn nam beathaichean.

Sa chumantas 's iad na larbhaidh a motha a nì cron, 's iad a' sìor ghluasad a-steach do, agus a-mach às, lìnigeadh balla an rian-cnàmhaidh.
'S iad beathaichean òga air a bheil na boiteagan a' bualadh gu trom, agus is iad a bhios a' bàsachadh gu math tric air sgàth droch spùt is tiormachadh-cuirp. Chan eil caoraich a tha còrr is bliadhna a dh'aois a' sealltainn chomharraidhean follaiseach idir - ach tha iad gan iomchar agus gan aiseag dhan ath ghinealach. Agus bidh buaidh nas do-fhaicsinnich air na h-inbhich cuideachd - call òrdain, call bainne, tilgeil, droch rùsg agus a leithid.

'S e galar a tha seo a tha a' buntainn ris an treud gu lèir - no (dòigh eile ri thuigsinn) ris an fheurach far a bheil iad ag ionaltradh. Ma 's e 's gu bheil comharraidhean air aon uan, tha seo a' ciallachadh gu bheil am milleadh a' tòiseachadh ann am mòran eile cuideachd - feumar leigheas a thoirt dhan treud air fad. Ach bhiodh e air a bhith nas fheàrr nan tugadh cungaidh-bhacaidh dhaibh sa chiad àite.


Cearcall-beatha agus modh-sìolachaidh ...

Tha na h-inbhich a' tighinn beò ann an rian-cnàmhaidh bheathaichean, agus cuiridh iad an t-uabhas de dh'uighean, gu h-àraidh tràth as t-earrach - mu àm breith nan uan. Thig na h-uighean asta sa bhuachar. Guiridh larbhaidh sna h-uighean taobh a-staigh a' bhuachair; tha dà ìre ann gus an nochd larbhaidh gabhaltach na treasa ìre air an fheurach. Cho fad 's a tha an talamh gu ìre mhath fliuch, tha iad comasach air snàmh suas gu bileagan feòir, far a bheil iad a' tighinn beò ann am boinneagan dealta (faic an dealbh os ìosal). Tha an ìre seo dhem beatha, ma tha, gu math an crochadh air an t-sìde. Cuiridh turadh às dhaibh - ach chan eil seo cumanta as t-earrach san Eilean!

beaga
Larbhaidh a' tighinn beò ann am boinne dhealta air bileag
fheòir. Dèan gliog agus chì thu na larbhaidh beaga biodach.
Tha co-chairdeas eadar an astar air am bi na larbhaidh a' fàs, agus dè cho math 's a tha an t-sìde. Thàinig seo gu bith gus am biodh an àireamh as motha de larbhaidh gabhaltach air an fheurach dìreach aig an àm 's a tha na h-uain a' tòiseachadh a dh'ionaltradh. Ithidh na h-uain na larbhaidh cuide ris an fheur, thèid na larbhae a-steach do lìnig an stamaig no a' mhionaich aca agus thig tòrr milleadh gu math luath.

electro
boiteagan air taobh a-steach mionach uain
Tha iad air lìnigeadh a' mhionaich a sgrios. Bheir sin droch spùt air a' bheathach.

Tha iad a' fantainn beò tron gheamhradh ann an dà dhòigh:

1. Larbhaidh aig ìre 3 am broinn balla rian-cnàmhaidh a' bheathaich, a tha air sguir a dh'fhàs airson greis (is iadsan a dh'ath-bheòthachas aig àm breith nan uan - nuair a thuiteas dìon a' chaorach gu nàdarrach - agus a thòisicheas air uighean a chur); agus:
2) Uighean a chaidh a chur gu ruige deireadh an t-samhraidh agus a dh'fhuirich beò san fheurach, gun a bhith a' fàs.


COMHARRAIDHEAN ...'S e spùt agus call òrdain a tha na biastan seo ag adhbharachadh. Fìor droch spùt uaireannan, a dh'fhaodadh beathach òg a mharbhadh.


An leigheas air an son ...

A-rithist, "is fheàrr cungaidh-bhacaidh na leigheas". Nuair a thig na comharraidhean air àireamh beag no mòr a-mach às an treud, feumar leigheas a thoirt dhan treud gu lèir. Nuair a tha na comharraidhean air nochdadh, dh'fhaodadh e a bhith doirbh an fheadhainn sin a thoirt am feabhas a chionn 's gu bheil am milleadh dèante mar-tha san rian-cnàmhaidh aca, agus cha slànaich e gu math gu sìorraidh bràth.
Is iomadh cuingidh-leighis durrag-mharbhach, no anthelmintic, a tha ri fhaighinn air a shon. 'S e am bheat as fheàrr a bheir comhairle dhut man deidhinn.


Cungaidh-bacaidh airson boiteagan ...

San Eilean Sgitheanach, gu math tric chan eil croitearan no tuathanaich a' dòsadh an cuid chaorach gu cunbhalach an aghaidh bhoiteagan air sgàth 's gu bheil deagh fhios aca nach eil iad cho buailteach boiteagan a thogail air talamh monaidh (tha tòrr a' bharrachd eagail air muinntir an Eilein ron ghlupad). Ach fiù 's air talamh monaidh, tha 'àiteachan gorma' feurach a b'urrainn a bhith air an truailleadh. Cuideachd, ma tha na dianagan no an fheadhainn a tha a' giulan leth-uain, mar eisempleir, air an cumail anns na pàircean ro àm breith gus piseach a thoirt air an òrdan, tha iad buailteach boiteagan a thogail. (Bhiodh e glè mhath nan cumadh an fheadhainn seo air pàircean air nach robh caoraich gan cumail airson còrr is bliadhna - no 'feurach glan' mar a chanas iad, a chionn 's nach biodh larbhaidh gabhaltach ann. Ach cha ghabh seo a dhèanamh san Eilean air sgàth gainnead àiteachan feuraich).
Bu choir a h-uile chaorach, eadar 's gu bheil iad a-muigh air a' mhonadh no a-staigh sna pàircean, a dhòsadh an aghaidh bhoiteagan mu 6-8 seachdain ro àm breith. Feumar dèanamh cinnteach gu bheil an dòs seo eifeachdach an aghaigh nan inbheach agus nan larbhaidh (larbhaidh a' gheamhraidh a th' air sguir a dh'fhàs nan cois). Cuiridh seo às dhan srùth uighean aig àm breith, agus air an dòigh sin bidh na h-uain air an dìon gu ìre mhath. Faodar dòs an aghaidh a' ghlupaid a thoirt dhaibh aig an aon àm. Nuair a thèid iad dhan mhonadh às dèidh breith, togaidh iad tomhas de bhoiteagan an sin agus feumar an dòsadh a-rithist aig an ath thrusadh ('s e "an comharrachadh" (àm-spothaidh) a tha seo, mar as àbhaist).

Bu choir dòs a thoirt dhaibh a-rithist mus tèid iad dha na reitheachan.

Ma 's e 's gun deach na h-othaisgean a gheamhrachadh air taobh sear Siorrachd Rois (cleachdadh a tha cumanta san Eilean), feumar dòs a thoirt dhaibh nuair a thilleas iad mus tèid iad a-mach air an ionaltradh no air a' mhonadh.

dosadh
Dòsadh chaorach le gunna-dòsaidh.
Feumar a bhith faiceallach gun a bhith a' milleadh
nam fiacal - agus gun sluigear an dòs!

duilleag aghaidh
gu bàrr na duilleige

Faclair
duilleag aghaidh

Faclair
Buille cnuimh


cnuimheagan air lot bheathaich ...
- dean gliog air mur an do dh'ith thu bho chionn ghoirid!
cnuimheagan
'S i a' chuileag Lucilia serrata ("greenbottle") a bhios air a tarraing do lot air beathach, far a bheil i a' cur uighean (na ceudan dhiubh). Guiridh iad gu math luath ('s gann gun gabh a chreidsinn dè cho luath 's a thachras e) agus thig na cnuimheagan àsta.

Tha na biastan seo a' sgeitheadh a-mach puinnsean a chnàmhas feòil a' bheathaich, agus nì iad cron mòr mura tèid bacadh a chur orra. 'S e rud a tha seo a bhios a' nochdadh as t-samhradh agus as t-fhoghair, nuair a tha na cuileagan am pailteas! Air sgàth sin, tha e cudromach gun a bhith a' spoth bheathaichean le sgian sna mìosan seo (oir thèid cuileagan a tharraing dha na creuchdan).


Cungaidhean-leighis air a shon ...

San t-seann aimsir, bhathar a' liacrachadh teàrr air lot bheathaich gus na cuileagan a chumail air falbh. Aig deireadh na ficheadamh linn, chaidh stuthan ceimigeach ùra - na pyrethroids cochurach - a chur an gnìomh airson cungaidh-bhacaidh, ach gabhaidh an cleachdadh nan leigheas cuideachd, air am frasadh no air an doirteadh gu dìreach air a' mhilleadh fhèin.

squirt
A' frasadh nam pyrethroids
air caoraich le uidheam sònraichte.

Cungaidhean-bacaidh air a shon ...

'S fheàrr cungaidh-bhacaidh na leigheas. Cleachdar na pyrethroids cochurach, air an doirteadh no air am frasadh air druim a' bheathaich ron àm as motha cunnart as t-samhradh - thèid seo a dhèanamh tràth san Iuchair aig a' char as fhaide. Measgaichich agus sgaoilidh na pyrethroids anns a' ghèir a tha a' comhdach craiceann a' bheathaich, agus mairidh iad an sin fad co-dhiù mìos a thìde gun call èifeachd idir.

Nì diopadh le pyrethroids a' chùis cuideachd, agus s' fheàrr le cuid diopadh seach frasadh. Bhiodh diopadh le organophosphates na bhacadh math cuideachd ach mar as àbhaist tha croitearan ag iarraidh na h-OPs a chleachdadh aig deireadh an t-samhraidh no as t-fhoghar nuair a tha a' chlaimh a' bagairt orra, agus tha seo ro fhadalach sa bhliadhna airson mòran buaidh a bhith aige air buille cnuimh.

Cuideachd, tha e cudromach a bhith a' deiligeadh le cùisean a bhios a' tarraing chnuimheagan dhan bheathach; mar eisimpleir, bha ciobairean a-riamh a' gearradh na clòimhe mu tholl a' mhàis as t-samhradh le deamhais, oir nuair a thig an sgàird orra thèid an ceann-deiridh a dhroch thruailleadh mura deach a' chlòimhe a gheàrradh dhiubh. Seo as coireach cuideachd gun tèid earbaill nan uan a ghearradh aig àm a' chomharrachaidh.


duilleag aghaidh
gu bàrr na duilleige

Faclair
duilleag aghaidh

Faclair
Fiabhras Bainne

- cùis èiginneach!

'S e cion-calcium às màthair-adhbhar dha fiabhras bainne, no "fiabhras a' bhainne" mar a bhios cuid ag ràdh, ann an crodh is caoraich. 'S e hypocalcaemia ainm eile air a shon ('s e sin ri ràdh, cion calcium san fhuil). Mar as trice cluinnear daoine a' cannail 'fiabhras bainne' ris nuair a nochdas e am measg crodh, ach canar hypocalcaemia ris an rud ann an caoraich.
Tha rudeigin coltach ris a' nochdadh ann an coin cuideachd (agus agus ann an cinne-daonna!)
Ann an caoraich, tha fiabhras bainne nas buailtich tachairt san trian mu dheireadh dhen torrachas, i.e. ro àm breith. Tha seo eadar-dhealaichte bho chrodh is coin, far a bheil e a' togail ceann goirid às dèidh àm breith. Ach dh'fhaodadh e a bhith a' bualadh air caoraich às dèidh àm breith cuideachd. Gu tric 's e caoraich nas sine a bhios ga fhaotainn. 'S e cùis èiginneach a th' ann, agus gheibh an dà chuid crodh is caoraich am bàs mura faigh iad leigheas gu math aithghearr - taobh a-staigh sia uairean ann an caoraich, ach beagan a bharrachd ùine ann an crodh.

Na Comharraidhean ... (caoraich)

bainne
Caora air a bualadh le hypocalcaemia.
An toiseach, dh'fhaodadh caoraich a bhith tuainealach agus frionasach; an uair sin, fàsaidh iad lag gu math luath agus thèid iad nan laighe le an ceann sìos air an làr. Gu math tric bidh iad a' tarraing anail gu luath agus a' sgeitheadh cìr a-mach air na cuinnlean aca; uaireannan bidh cìobairean a' smaoineachadh le mearachd gu bheil fiabhras-clèibh orra. Thig am bàs gu math aithghearr às dèidh seo oir tha gainead de chalcium a' cur stad air an cridhe. Tha e uaireannan doirbh a bhith ga shònrachadh bho pregnancy toxaemia ma thig e ro àm breith, agus bho hypomagnesaemia ma thig e às dèidh breith.*

Ann an crodh, 's e na h-aon chomharraidhean a thig orrasan cuideachd. Tha e cumanta ann an crodh-bainne leithid na feadhainn mu deas; tachraich e às dèidh dhaibh breith, nuair a tha iad a' toirt an t-uabhas de bhainne (a chionn 's gu bheil am bainne làn calcium). Chan eil e cho cumanta ann an crodh-laoigh leithid na th' againn a-bhos an seo san Eilean Sgitheanach, ach tha e a' togail ceann bho àm gu àm.

An leigheas air a shon ...

Gabhaidh fiabhras-bainne a chur ceart gu sgiobalta, ma thèid na comharraidhean fhaicinn leis a' bhuachaille ann an deagh àm. Nuair a thèid calcium ann-stealladh a-steach dhan fhuil, a' cleachdadh prìomh chuisle an sgòrnain, thig iad am feabhas gu math luath agus bidh iad nan seasamh a-rithist ann am beagan mhionaidean. Ach tha cìobairean is croitearan nas buailtich a bhith ga ann-stealladh fon chraiceann. Tha seo tòrr nas fhasa, agus nas so-dhèante a-muigh ann am pàircean no air a' mhonadh, gu tric ann an droch shìde. Obraichidh e fhathast, ach chan eil e cho luath no cho buileach èifeachdach.

Gu math tric thèid measgachadh de chalcium agus de mhagnesium a chleachdadh, a chionn 's gu bheil e uaireannan doirbh fios le cinnt a bhith agad cò am fear dhiubh a tha a' bualadh air a' bheathach.

Seann leigheasan ...

San naodhamh linn deug, bhathar a' smaoineachadh gur e puinnsein a bh' anns an ùth agus bha iad a' stealladh acriflavin a-steach na sinean. An uair sin, fhuaradh a-mach gun robh àidhear leis fhèin ag obair fìor mhath agus b' e siud an leigheas a bh' aca suas gu tricheadan na ficheadamh linn co-dhiù - air a phumpaghadh a-steach dhan ùth! Anns na h-Eileanan, bhathar a' cleachdadh ite chirce mar teat cannula - agus bicycle pump! Cha robh càil a dh'fhios aca ciamar a bha e ag obair, agus chan eil fhathast.
Às dèidh sin, thàinig calcium a-steach. Ach bha cleachdannan agus creideasan fa-leth aca fhathast. San t-Srath san Eilean Sgitheanach, mar eisimpleir, bhathar a' bleoghainn a' chiad bainne agus a' toirt air a' bhò ri òl! Bhathar a' smaoineachadh gun robh sin ga dìon an aghaidh fiabhras-bainne.



* Sùil aithghearr air hypomagnesaemia

Dh'fhaodar a ràdh gun tig comharraidhean nearbhasach nas braise an luib cion-magnesium, an coimeas ris na comharraidhean a thig an cois fiabhras-bainne. Mar eisimpleir, le dìth magnesium chithear am beathach a' dol mu seach, thig crith mòr oirre agus an uair sin thig droch fhiotaichean. 'S e grass staggers a chanar ri seo ann an Galltachd na h-Alba, a chionn 's gu bheil e tric a' bualadh air caoraich nuair a tha iad gan ionaltradh air feur ùr às dèidh àm breith. 'S e caoraich nas sine air a bheil e a' bualadh, coltach ri fiabhras-bainne.
Cha robh e a-riamh cumanta, gus bho chionn ghoirid, a bhith a' cumail chaorach air pàircean feurach as t-earrach (bha iad a-mach air a' mhonadh). Cha do dh'fhiosraich na Gàidheil hypomagnesaemia, mar siud chan eil facail Ghàidhlig aca air a shon.


duilleag aghaidh
gu bàrr na duilleige


duilleag aghaidh

Faclair
An galar hydatid

!Zoonosis!

('S e sin, galar a tha comasach air sgapadh am measg cinne-daonna bho bheathaichean)

Tha an galar oillteil a tha seo caran coltach ris an Tuaicheall. Ach an rud nas miosa
buileach ma dheidhinn, 's e gu bheil e a' bualadh air cinne-daonna cho math ri air caoraich.

A-rithist, tha an galar an urra ri coin - coin-chaorach gu seachd àraid - agus gnè shònraichte de bhiast nan con - Echinococcus granulosus - a tha a' tighinn beò ann am mionach chon. Tha iad gu math beag an coimeas ri seòrsaichean eile de bhiast nan con, mar a chithear:

biast
Biast nan con dhen gnè Echinococcus granulosus
(That an slat-tòmais aig bàrr an deilbh air a roinn ann am millimetres)
Thig uighean na bèiste seo a-mach sa bhuachar nam milleanan, agus thèid iad air an fheurach far an tèid an ithe le caoraich 's iad ag ionaltradh. Guiridh ìrean meadhanach - no larbhaidh - na bèiste am broinn nan caorach, agus sgaoilidh iad a-mach gus an ruig iad buill-chuirp a tha freagarrach - an grùthan gu h-àraidh, agus an sgamhan. Air dhaibh an grùthan a ruigheachd, thèid iad nan cysts (faic dealbh os ìosal). Tha na 'Hydatid' cysts a tha seo a' fàs nas motha mean air mhean, fad beatha a' bheathaich - ach chan eil iad a' dèanamh cròn sa chumantas. Aig a' cheann thall, tuitidh am beathach marbh airson adhbhar eile, agus mura thèid an closach a thiodhlacadh gu curamach thèid a h-ithe le coin cuide ris na cysts. Thèid na h-ìrean meadhanach seo nan inbhich ann am mionach a' choin, agus tòisichidh an cearcall a-rithist. Thoiribh fa-near nach eil inbhich de bhiast nan con a' dèanamh milleadh air a' chù fhèin idir.

cysts
Am milleadh a tha hydatidosis a' dèanamh air grùthan chaorach.
